若避臭秽，不亲临，往往误事。
尸首变动，臭不可近，当烧苍术、皂角辟之；用麻油涂鼻，或作纸摅子油，塞两鼻孔；仍以生姜小块置口内。遇检，切用猛闭口。恐秽气冲入。
量札四至讫，用水冲去蛆虫、秽污，皮肉干净方可验。未须用糟醋，频令新汲水，浇尸首四面。
尸首坏烂，被打或刃伤处痕损，皮肉作赤色，深重作青黑色，贴骨不坏，虫不能食。
