先验坟系何人地上?地名甚处?土堆一个，量高及长阔，并各计若干尺寸，及尸现攒殡在何人屋下?亦如前量之。
次看尸头脚所向，谓如头东脚西之类；头离某处若干，脚离某处若干。左右亦如之。对众爬开浮土，或取去攒砖，看其尸用何物盛簟，谓∶棺木有无漆饰?席有无沿〔〕及簟之类。舁出开拆，取尸于光明处地上验之。
