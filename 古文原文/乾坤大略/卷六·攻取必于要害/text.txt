《兵法》： 城有所不攻者。 当奉之以为主。至于要害之地，我不得此则进退不能如意，而形相制、势相禁，于是反旗鸣鼓以试吾锋，霍然如探喉骨而拔胸块也。昔高帝长驱入关，已行过宛西，张良云： 今不下宛而西进，前有强敌，宛乘其后。我腹背受敌，此危道也。 乃夜回兵围宛，克之，遂得前进无虑。
夫以深入重地之师，计必制敌之死命，而留中梗以贻后患，岂良图哉？古恒有军既全胜，而一城扼险，制吾首尾，几覆大业者，皆由于谋之不早也。狄青之取昆仑，神矣！不然，屈力殚货，钝兵挫锐之，岂不闻之？吾知有不顾而疾趋焉耳，何必攻？
