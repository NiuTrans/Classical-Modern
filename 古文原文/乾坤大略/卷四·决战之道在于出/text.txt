战固无疑矣。然不得其道，祸更深于无战。古有百战之说，以吾言之，不啻百也。将从何处说起耶？吾言吾初起之战焉耳。以乌合之市人，当追风之铁骑，列阵广原，堂堂正正，而与之角，不俟智者而知其无幸矣。出奇设伏又何待再计焉。孙膑之破庞涓以怯卒，韩信之破陈余以市人，李密之破张须陀以群盗。用寡以覆众，因弱而为强。善战之术，固不止此；然当其事者，断断乎于此二者求之，则万举万当；不然者，必败。
