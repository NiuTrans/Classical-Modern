蔡人之妻者，宋人之女也。既嫁于蔡，而夫有恶疾。其母将改嫁之，女曰： 夫不幸，乃妾之不幸也，柰何去之？适人之道，壹与之醮，终身不改。不幸遇恶疾，不改其意。且夫采采芣卫之草，虽其臭恶，犹始于捋采之，终于怀撷之，浸以益亲，况于夫妇之道乎！彼●大故，又不遣妾，何以得去？ 终不听其母，乃作芣卫之诗。君子曰： 宋女之意甚贞而壹也。 
颂曰：宋女专悫，持心不愿，夫有恶疾，意犹一精，母劝去归，作诗不听，后人美之，以为顺贞。
