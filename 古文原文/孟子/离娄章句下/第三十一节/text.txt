曾子居武城，有越寇。或曰： 寇至，盍去诸？ 
曰： 无寓人于我室，毁伤其薪木。 寇退，则曰： 修我墙屋，我将反。 寇退，曾子反。
左右曰： 待先生，如此其忠且敬也。寇至则先去以为民望，寇退则反，殆于不可。 
沈犹行曰： 是非汝所知也。昔沈犹有负刍之祸，从先生者七十人，未有与焉。 
子思居于卫，有齐寇。或曰： 寇至，盍去诸？ 子思曰： 如急去，君谁与守？ 
孟子曰： 曾子、子思同道。曾子，师也，父兄也；子思，臣也，微也。曾子、子思易地则皆然。 
