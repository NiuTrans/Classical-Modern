邹与鲁拱。穆公问曰： 吾有司死者三十三人，而民莫之死也。诛之，则不可胜诛；不诛，则疾视其长上之死而不救，如之何则可也？ 
孟子对曰： 凶年饥岁，君之民老弱转乎沟壑，壮者散而之四方者，几千人矣；而君之仓廪实，府库充，有司莫以告，是上慢而残下也。曾子曰： 戒之戒之！出乎尔者，反乎尔者也。 夫民今而后得反之也。君无尤焉。君行仁政，斯民亲其上、死其长矣。 
