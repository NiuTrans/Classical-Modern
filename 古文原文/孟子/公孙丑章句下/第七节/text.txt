孟子自齐葬于鲁，反于齐，止于嬴。充虞请曰： 前日不知虞之不肖，使虞敦匠事。严，虞不敢请。今愿窃有请也，木若以美然。 
曰： 古者棺椁无度，中古棺七寸，椁称之。自天子达于庶人。非直为观美也，然后尽于人心。不得，不可以为悦；无财，不可以为悦。得之为有财，古之人皆用之，吾何为独不然？且比化者，无使土亲肤，于人心独无恔乎？吾闻之也，君子不以天下俭其亲。 
