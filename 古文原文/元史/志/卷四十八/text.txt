◎食货三
○岁赐
自昔帝王于其宗族姻戚必致其厚者，所以明亲亲之义也。元之为制，其又厚之至者欤！凡诸王及后妃公主，皆有食采分地。其路府州县得荐其私人以为监，秩禄受命如王官，而不得以岁月通选调。其赋则五户出丝一斤，不得私征之，皆输诸有司之府，视所当得之数而给与之。其岁赐则银币各有差，始定于太宗之时，而增于宪宗之日。及世祖平江南，又各益以民户。时科差未定，每户折支中统钞五钱，至成宗复加至二贯。其亲亲之义若此，诚可谓厚之至矣。至于勋臣亦然，又所以大报功也。故详著其所赐之人，及其数之多寡于后。
诸王
太祖叔答里真官人位：
岁赐，银三十锭，段一百匹。
五户丝，丙申年，分拨宁海州一万户。延祐六年，实有四千五百三十二户，计丝一千八百一十二斤。
江南户钞，至元十八年，拨南丰州一万一千户，计钞四百四十锭。
太祖弟搠只哈撒儿大王子淄川王位：
岁赐，银一百锭，段三百匹。
五户丝，丙申年，分拨般阳路二万四千四百九十三户。延祐六年，实有七千九百五十四户，计丝三千六百五十六斤。
江南户钞，至元十三年，分拨信州路三万户，计钞一千二百锭。
太祖弟哈赤温大王子济南王位：
岁赐，银一百锭，绵六百二十五斤，小银色丝五千斤，段三百匹，羊皮一千张。
五户丝，丙申年，分拨济南路五万五千二百户。延祐六年，实有二万一千七百八十五户，计丝九千六百四十八斤。
江南户钞，至元十八年，分拨建昌路六万五千户，计钞二千六百锭。
太祖弟斡真那颜位：
岁赐，银一百锭，绢五千九十八匹，绵五千九十八斤，段三百匹，诸物折中统钞一百二十锭，羊皮五百张，金一十六锭四十五两。
五户丝，丙申年，分拨益都路等处六万二千一百五十六户。延祐六年，实有二万八千三百一户，计丝一万一千四百二十五斤。
江南户钞，至元十八年，分拨建宁路七万一千三百七十七户，计钞二千八百五十五锭。
太祖弟孛罗古大王子广宁王位：
岁赐，银一百锭，段三百匹。
五户丝，丙申年，分拨恩州一万一千六百三户。延祐六年，实有二千四百二十户，计丝一千三百五十九斤。
江南户钞，至元十八年，分拨铅山州一万八千户，计钞七百二十锭。
太祖长子术赤大王位：
岁赐，段三百匹，常课段一千匹。
五户丝，丙申年，分拨平阳四万一千三百二户。戊戌年，真定晋州一万户。
江南户钞，至元十八年，分拨永州六万户，计钞二千四百锭。
太祖次子茶合大王位：
岁赐，银一百锭，段三百匹，绵六百二十五斤，常课金六锭六两。
五户丝，丙申年，分拨太原四万七千三百三十户。戊戌年，真定深州一万户。延祐六年，实有一万七千二百一十一户，计丝六千八百三十八斤。
江南户钞，至元十八年，分拨澧州路六万七千三百三十户，计钞二千六百九十三锭。
太祖第三子太宗子定宗位：
岁赐，银一十六锭三十三两，段五十匹。
五户丝，丙申年，分拨大名六万八千五百九十三户。延祐六年，实有一万二千八百三十五户，计丝五千一百九十三斤。
太祖第四子睿宗子阿里不哥大王位：
岁赐，银一百锭，段三百匹。
五户丝，丙申年，分拨真定路八万户。延祐六年，实有一万五千二十八户，计丝五千一十三斤。
江南户钞，至元十八年，分拨抚州路一十万四千户，计钞四千一百六十锭。
太祖第五子兀鲁赤太子。（无嗣）。
太祖第六子阔列坚太子子河间王位：
岁赐，银一百锭，段三百匹。
五户丝，丙申年，分拨河间路四万五千九百三十户。延祐六年，实有一万一百四十户，计丝四千四百七十九斤。
江南户钞，至元十八年，分拨衡州路五万三千九百三十户，计钞二千一百五十七锭。
太宗子合丹大王位：
岁赐，银一十六锭三十三两，段五十匹。
五户丝，丁巳年，分拨汴梁在城户。至元三年，改拨郑州。延祐六年，实有二千三百五十六户，计丝九百三十六斤。
江南户钞，至元十八年，分拨常宁州二千五百户，计钞一百锭。
太宗子灭里大王位：
岁赐，银一十六锭三十三两，段五十匹。
五户丝，丁巳年，分拨汴梁在城户。至元三年，改拨钧州一千五百八十四户。延祐六年，实有二千四百九十六户，计丝九百九十七斤。
太宗子合失大王位：
岁赐，银一十六锭三十三两，段五十匹。
五户丝，丁巳年，分拨汴梁路在城户。至元三年，改拨蔡州三千八百一十六户。延祐六年，实有三百八十八户，计丝一百五十四斤。
太宗子阔出太子位：
岁赐，银六十六锭三十三两，段一百五十匹。
五户丝，丁巳年，分拨汴梁路在城户。至元三年，改拨睢州五千二百一十四户。延祐六年，实有一千九百三十七户，计丝七百六十四斤。
太宗子阔端太子位：
岁赐，银一十六锭三十三两，段五十匹。
五户丝，丙申年，分拨东平路四万七千七百四十一户。延祐六年，实有一万七千八百二十五户，计丝三千五百二十四斤。
江南户钞，至元十八年，分拨常德路四万七千七百四十户，计钞一千九百九锭。
睿宗长子宪宗子阿速台大王位：
岁赐，银八十二锭，段三百匹。
又泰定二年，晃兀帖木儿大王改封并王，增岁赐银一十锭，班秃大王银八锭。
又泰定三年，明里忽都鲁皇后位下，添岁赐中统钞一千锭，段五十匹，绢五十匹。
五户丝，癸丑年，查过卫辉路三千三百四十二户。延祐六年，实有二千二百八十户，计丝九百一十六斤。
睿宗子世祖次子裕宗位：
裕宗妃伯蓝也怯赤：
岁赐，银五十锭。
江南户钞，延祐三年，分拨江州路德化县二万九千七百五十户，计钞一千一百九十锭。
裕宗子顺宗子武宗：
五户丝，丁巳年，分拨怀孟一万一千二百七十三户。
江南户钞，大德八年，分拨瑞州路六万五千户，计钞二千六百锭。
睿宗子旭烈大王位：
岁赐，银一百锭，段三百匹。
五户丝，丁巳年，分拨彰德路二万五千五十六户。延祐六年，实有二千九百二十九户，计丝二千二百一斤。
睿宗子阿里不哥大王位。（见前。）
睿宗子末哥大王位：
岁赐，银五十锭，段三百匹。
五户丝，丁巳年，分拨河南府五千五百五十二户。延祐六年，实有八百九户，计丝三百三十三斤。
江南户钞，至元十八年，分拨茶陵州八千五十二户，计钞三百二十四锭。
睿宗子拨绰大王位：
岁赐，银五十锭，段三百匹。
五户丝，丁巳年，分拨真定蠡州三千三百四十七户。延祐六年，实有一千四百七十二户，计丝六百一十二斤。
江南户钞，至元十八年，分拨耒阳州五千三百四十七户，计钞二百一十三锭。
睿宗子岁哥都大王位：
五户丝，壬子年，元查认济南等处五千户。延祐六年，实有五十户，计丝二十斤。
世祖长子朵儿只太子位：
腹里、江南无分拨户。
世祖次子裕宗后位：
岁赐，段一千匹，绢一千匹。
江南户钞，至元十八年，分拨龙兴路一十万五千户，计钞四千二百锭。
又四怯薛伴当江南户钞，至元十八年，拨瑞州上高县八千户，计钞三百三十锭。
世祖次子安西王忙哥剌位：
岁赐，段一千匹，绢一千匹。
江南户钞，至元十八年，分拨吉州路六万五千户，计钞二千六百锭。
世祖次子北安王那木罕位：
岁赐，段一千匹，绢一千匹。
江南户钞，至元二十二年，分拨临江路六万五千户，计钞二千六百锭。
世祖次子宁远王阔阔出位：
岁赐，段匹物料，折钞一千六百五十六锭；银五十锭，折钞一千锭。
江南户钞，泰定元年，分拨永福县一万三千六百四户，计钞五百四十四锭。
世祖次子西平王奥鲁赤位：
岁赐，段匹物料，折钞一千六百五十六锭；银五十锭，折钞一千锭。
江南户钞，大德七年，分拨南恩州一万三千六百四户，计钞五百四十四锭。
世祖次子爱牙赤大王位：
岁赐，银五十锭，折钞一千锭；段匹物料，折钞一千六百五十六锭。
江南户钞，皇庆元年，分拨邵武路光泽县一万三千六百四户，计钞五百四十四锭。
世祖次子镇南王脱欢位：
岁赐，银五十锭；段匹物料，折钞一千六百五十六锭。
江南户钞，皇庆元年，分拨福州路宁德县一万三千六百四户，计钞五百四十四锭。
世祖次子云南王忽哥赤位：
岁赐，银五十锭，折钞一千锭；段匹物料，折钞一千六百五十六锭。
江南户钞，皇庆元年，分拨福州路福安县一万三千六百四户，计钞五百四十四锭。
世祖次子忽都帖木儿太子位：
岁赐，银五十锭，折钞一千锭；段匹物料，折钞一千六百五十六锭。
江南户钞，皇庆元年，分拨泉州路南安县一万三千六百四户，计钞五百四十四锭。
裕宗长子晋王甘麻剌位：
岁赐，段一千匹，绢一千匹。
又朵儿只，延祐元年为始，年例支中统钞一千锭。
五户丝，阔阔不花所管益都二十九户。
江南户钞，皇庆元年，分拨南康路六万五千户。
又迭里哥儿不花湘宁王分拨湘乡州、宁乡县六万五千户，计钞二千六百锭。
顺宗子阿木哥魏王位：
江南户钞，皇庆元年，分拨庆元路六万五千户，计钞二千六百锭。
顺宗子武宗子明宗位：
江南户钞，延祐二年，分拨湘潭州六万五千户，计钞二千六百锭。
合丹大王位：
五户丝，戊午年，分拨济南漏籍二百户。延祐六年，实有一百九十三户，计丝七十七斤。
阿鲁浑察大王：
五户丝，丁巳年，分拨广平三十户。延祐三年，实有五户，计丝二斤。
霍里极大王：
五户丝，丁巳年，分拨广平等处一百五十户。延祐三年，实有八十七户，计丝三十四斤。
阿剌忒纳失里豫王：
天历元年，分拨江西行省南康路。
后妃公主
太祖四大斡耳朵：
大斡耳朵：
岁赐，银四十三锭，红紫罗二十匹，染绢一百匹，杂色绒五千斤，针三千个，段七十五匹，常课段八百匹。
五户丝，乙卯年，分拨保定路六万户。延祐六年，实有一万二千六百九十三户，计丝五千二百七斤。
江南户钞，至元十八年，分拨赣州路二万户，计钞八百锭。
第二斡耳朵：
岁赐，银五十锭，段七十五匹，常课段一千四百九十匹。
五户丝，丁巳年，分拨河间青城县二千九百户。延祐六年，实有一千五百五十六户，计丝六百五十七斤。
江南户钞，至元十八年，分拨赣州路一万五千户，计钞六百锭。
第三斡耳朵：
岁赐，银五十锭，段七十五匹，常课段六百八十二匹。
五户丝，壬子年，查认过真定等处畸零三百一十八户。延祐六年，实有一百二十一户，计丝四十八斤。
江南户钞，至元十八年，分拨赣州路二万一千户，计钞八百四十锭。
第四斡耳朵：
岁赐，银五十锭，段七十五匹。
五户丝，壬子年，分拨真定等处二百八十三户。延祐六年，实有一百一十六户，计丝四十六斤。
又八不别及妃子位，至元二十五年，分拨河间清州五百一十户，计丝二百四斤。
世祖四斡耳朵：
大斡耳朵：
岁赐，银五十锭。
江南户钞，大德三年，分拨袁州路宜春县一万户，计钞一千六百锭。
第二斡耳朵：
岁赐，银五十锭，又七锭，段一百五十匹。
江南户钞，至元二十一年，分拨袁州路分宜县四千户，计钞一百六十锭。大德四年，分拨袁州路萍乡州四万二千户，计钞一千六百八十锭。
第三斡耳朵：
岁赐，银五十锭。
江南户钞，大德十年，分拨袁州路宜春县二万九千七百五十户，计钞一千一百九十锭。
第四斡耳朵：
岁赐，银五十锭。
江南户钞，大德十年，分拨袁州路万载县二万九千七百五十户，计钞一千一百九十锭。
顺宗后位：
岁赐，段五百匹。
江南户钞，大德二年，分拨三万二千五百户。
武宗斡耳朵：
真哥皇后位：
岁赐，银五十锭，钞五百锭。
江南户钞，延祐二年，分拨湘阴州四万二千户，计钞一千六百八十锭。
完者台皇后位：
岁赐，银五十锭。
江南户钞，延祐二年，分拨潭州路衡山县二万九千七百五十户，计钞一千一百九十锭。
阿昔伦公主位：
至元六年，分拨葭州等处种田三百户。
赵国公主位：
五户丝，丙申年，分拨高唐州二万户。延祐六年，实有六千七百二十九户，计丝二千三百九十九斤。
江南户钞，至元十八年，分拨柳州路二万七千户，计钞一千八十锭。
鲁国公主位：
五户丝，丙申年，分拨济宁路三万户。延祐六年，实有六千五百三十户，计丝二千二百九斤。
江南户钞，至元十八年，分拨汀州四万户，计钞一千六百锭。
昌国公主位：
五户丝，丙申年，分拨一万二千六百五十二户。延祐六年，实有三千五百三十一户，计丝二千七百六十六斤。
江南户钞，至元十八年，分拨广州路二万七千户，计钞一千八十锭。
郓国公主位：
五户丝，丙申年，分拨濮州三万户。延祐六年，实有五千九百六十八户，计丝一千八百三十六斤。
江南户钞，至元十八年，分拨横州等处四万户，计钞一千六百锭。
塔出驸马：
五户丝，壬子年，元查真定等处畸零二百七十户。延祐六年，实有二百三十二户，计丝九十五斤。
带鲁罕公主位：
岁赐，银四锭八两，段一十二匹。
五户丝，延祐六年，实有代支户六百三十户，计丝二百五十四斤。
火雷公主位：
五户丝，丙申年，分拨延安府九千七百九十六户。延祐六年，实有代支户一千八百九户，计丝七百二十二斤。
奔忒古儿驸马：
五户丝，庚辰年，分拨眼户五百七十三户。延祐六年，实有五十六户，计丝二十二斤。
独木干公主位：
五户丝，丁巳年，分拨平阳一千一百户。延祐六年，实有五百六十户，计丝二百二十四斤。
江南户钞，至元十八年，分拨梅州程乡县一千四百户，计钞五十六锭。
勋臣
木华黎国王：
五户丝，丙申年，分拨东平三万九千一十九户。延祐六年，实有八千三百五十四户，计丝三千三百四十三斤。
江南户钞，至元十八年，分拨韶州等路四万一千一十九户，计钞一千六百四十锭。
孛罗先锋：
五户丝，丙申年，分拨广平等处种田一百户。延祐六年，实有七十户，计丝二十八斤。
行丑儿：
五户丝，丙申年，分拨大名种田一百户。延祐六年，实有三十八户，计丝一十五斤。
阔阔不花先锋：
五户丝，壬子年，元查益都等处畸零二百七十五户。延祐六年，实有一百二十七户，计丝一十五斤。
撒吉思不花先锋：
五户丝，壬子年，元查汴梁等处二百九十一户。延祐六年，实有一百二十七户，计丝一十五斤。
阿里侃断事官：
五户丝，壬子年，元查济宁等处三十五户，计丝一十四斤。
乞里歹拔都：
五户丝，丙申年，分拨东平一百户，计丝四十斤。
孛罗海拔都：
五户丝，壬子年，元查德州等处一百五十三户，计丝六十一斤。
拾得官人：
五户丝，壬子年，元查东平等处畸零一百一十二户，计丝八十四斤。
伯纳官人：
五户丝，壬子年，元查东平三十二户。延祐六年，实有四十五户，计丝一十八斤。
笑乃带先锋：
五户丝，丙申年，分拨东平一百户。延祐六年，实有七十八户，计丝三十一斤。
带孙郡王：
五户丝，丙申年，分拨东平东阿县一万户。延祐六年，实有一千六百七十五户，计丝七百二十斤。
江南户钞，至元十八年，分拨韶州路乐昌县一万七千户，计钞四百二十八锭。
愠里答儿薛禅：
五户丝，丙申年，分拨泰安州二万户。延祐六年，实有五千九百七十一户，计丝二千四百二十五斤。
江南户钞，至元十八年，分拨桂阳州二万一千户，计钞八百四十锭。
术赤台郡王：
五户丝，丙申年，分拨德州二万户。延祐六年，实有七千一百四十六户，计丝二千九百四十八斤。
江南户钞，至元十八年，分拨连州路二万一千户，计钞八百四十锭。
阿儿思兰官人：
江南户钞，至元十八年，分拨浔州路三千户，计钞一百二十锭。
孛鲁古妻佟氏：
五户丝，丙申年，分拨真定一百户。延祐六年，实有三十九户，计丝一十五斤。
八答子：
五户丝，丙申年，分拨顺德路一万四千八十七户。延祐六年，实有四千四百四十六户，计丝二千四百六斤。
江南户钞，至元十八年，分拨钦州路一万五千八十七户，计钞六百三锭。
右手万户三投下孛罗台万户：
五户丝，丙申年，分拨广平路洺水县一万七千三百三十三户。延祐六年，实有四千七百三十三户，计丝一千七百三十八斤。
江南户钞，至元十八年，分拨全州路清湘县一万七千九百一十九户，计钞七百一十六锭。
忒木台驸马：
五户丝，丙申年，分拨广平路磁州九千四百五十七户。延祐六年，实有二千四百七户，计丝九百八十九斤。
江南户钞，至元二十二年，分拨全州路录事司九千八百七十六户，计钞三百九十五锭。
斡阔烈阇里必：
五户丝，丙申年，分拨广平路一万五千八百七户。延祐六年，实有一千七百三户，计丝六百八十斤。
江南户钞，至元二十年，分拨全州路灌阳县一万六千一百五十七户，计钞六百四十六锭。
左手九千户合丹大息千户：
五户丝，丙申年，分拨河间路齐东县一千二十三户。延祐六年，实有三百六十六户，计丝一百六十斤。
江南户钞，至元十八年，分拨藤州、苍梧县一千二百四十四户，计钞九锭。
也速不花等四千户：
五户丝，丙申年，分拨河间路陵州一千三百一十七户。延祐六年，实有五百五十九户，计丝二百二十三斤。
也速兀儿等三千户：
五户丝，丙申年，分拨河间路宁津县一千七百七十五户。延祐六年，实有七百二十二户，计丝二百八十八斤。
江南户钞，至元十八年，分拨藤州等处三千七百三十二户，计丝二百八十八斤。
帖柳兀秃千户：
五户丝，丙申年，分拨河间路临邑县一千四百五十户。延祐六年，实有三百五十四户，计丝二百六斤。
江南户钞，至元十八年，分拨藤州一千二百四十四户，计钞四十九锭。
和斜温两投下一千二百户：
五户丝，丙申年，分拨曹州一万户。延祐六年，实有一千九百二十八户，计丝七百四十八斤。
江南户钞，至元十八年，分拨贵州一万五百户，计钞四百二十锭。
忽都虎官人：
五户丝，壬子年，查认过广平等处四千户。
江南户钞，至元十八年，分拨韶州曲江县五千三百九户，计钞二百一十二锭。
灭古赤：
五户丝，丙申年，分拨凤翔府实有一百三十户。
江南户钞，至元二十二年，分拨永州路祁阳县五千户，计钞二百锭。
塔思火儿赤：
五户丝，丙申年分拨东平种田户，并壬子年续查户，共六百八十户。延祐六年，实有三百八十九户，计丝一百五十五斤。
塔丑万户：
五户丝，壬子年，元查平阳等处一百八十六户。延祐六年，实有八十一户，计丝三十七斤。
察罕官人：
五户丝，壬子年，元查怀孟等处三千六百六户。延祐六年，实有五百六十户，计丝二百二十四斤。
孛罗浑官人：
五户丝，壬子年，元查保定等处四百一十五户。丁巳年，分拨卫辉路淇州一千一百户。延祐六年，实有一千九十九户，计丝四百四十九斤。
江南户钞，至元二十七年、大德六年，分拨四千户，计钞一百六十锭。
速不台官人：
五户丝，丁巳年，分拨汴梁等处一千一百户。延祐六年，实有五百七十七户，计丝二百三十斤。
江南户钞，至元二十年，分拨钦州灵山县一千六百户，计钞六十四锭。
宿敦官人：
五户丝，丁巳年，分拨真定一千一百户。延祐六年，实有六十四户，计丝二十八斤。
也苦千户：
五户丝，丁巳年，分拨东平等处一千一百户。延祐六年，实有二百九十五户，计丝一百一十八斤。
江南户钞，至元十八年，分拨梅州一千四百户，计钞五十六锭。
阿可儿：
五户丝，癸丑年，分拨益都路高苑县一千户。延祐六年，实有一百九十六户，计丝七十八斤。
伯八千户：
五户丝，丁巳年，分拨太原一千一百户。延祐六年，实有三百五十一户，计丝一百四十斤。
兀里羊哈歹千户：
五户丝，戊午年，分拨东平等处一千户。延祐六年，实有四百七十九户，计丝一百九十一斤。
秃薛官人：
五户丝，丁巳年，分拨兴元等处种田六百户。延祐六年，实有二百户，计丝八十斤。
塔察儿官人：
五户丝，壬子年，元查平阳二百户。延祐六年，实有二百户，计丝八十斤。
折米思拔都儿：
五户丝，丙申年，分拨怀孟等处一百户。延祐六年，实有五十户，计丝二十斤。
猱虎官人：
五户丝，丁巳年，分拨平阳一千户。延祐六年，实有六百户，计丝二百四十斤。
孛哥帖木儿：
五户丝，丙申年，分拨真定等处五十八户，计丝二十三斤。
也速鲁千户：
五户丝，壬子年，分拨真定路一百六十九户。延祐六年，实有四十户，计丝一十六斤。
镇海相公：
五户丝，壬子年，元查保定九十五户。延祐六年，实有五十三户，计丝二十一斤。
按察儿官人：
五户丝，壬子年，分拨太原等处五百五十户。延祐六年，实有九十八户，计丝二十九斤。
按摊官人：
五户丝，中统元年，元查平阳路种田户六十户。延祐六年，实有四十户，计丝一十六斤。
阿术鲁拔都：
五户丝，壬子年，查大名等处三百一十户。延祐六年，实有三百一户，计丝一百二十斤。
孛罗口下裴太纳：
五户丝，壬子年，元查广平等处八十二户。延祐六年，实有三十户，计丝一十二斤。
忒木台行省：
五户丝，壬子年，元查大同等处七百五十一户。延祐六年，实有二百五十五户，计丝一百一十斤。
撒秃千户：
江南户钞，至元二十年，分拨浔州三千户，计钞一百二十锭。
也可太傅：
五户丝，壬子年，元查上都五百四十户。延祐六年，实有三百户，计丝一百二十斤。
迭哥官人：
五户丝，丙申年，分拨大名清丰县一千七百一十三户。延祐六年，实有一千三百七户，计丝五百七斤。
卜迭捏拔都儿：
五户丝，壬子年，元查怀孟八十八户。延祐六年，实有四十户，计丝一十六斤。
黄兀儿塔海：
五户丝，丙申年，分拨平阳一百四十四户。延祐六年，实有一百户，计丝四十斤。
怯来千户：
江南户钞，至元二十年，分拨浔州路三千户，计钞一百二十锭。
哈剌口温：
五户丝，壬子年，元查真定三十二户。
曳剌中书兀图撒罕里：
五户丝，壬子年，元查大都等处八百七十户。延祐六年，实有四百四十九户，计丝一百一十七斤。
欠帖木：
五户丝，壬子年，元查曹州三十四户。延祐六年，实有三十四户。
欠帖温：
岁赐绢一百匹，弓弦一千条。
江南户钞，至元十九年，分拨梅州、安仁县四千户，计钞一百六十锭。
紥八忽娘子：
岁赐常课段四百七十匹。
鱼儿泊八剌千户：
五户丝，大德元年，分拨真定等处一千户。延祐三年，实有六百户，计丝二百四十斤。
昔宝赤：
江南户钞，至元二十一年，分拨衡州路安仁县四千户，计钞一百六十锭。
八剌哈赤：
江南户钞，至元二十一年，分拨台州路天台县四千户，计钞一百六十锭。
阿塔赤：
江南户钞，至元二十一年，分拨常德路沅江县四千户，计钞一百六十锭。
必阇赤：
江南户钞，至元二十一年，分拨袁州路万载县三千户，计钞一百二十锭。
贵赤：
江南户钞，至元二十一年，分拨和州历阳县四千户，计钞一百六十锭。
厥列赤：
江南户钞，至元二十一年，分拨婺州永康县五十户，计钞二十锭。
八儿赤、不鲁古赤：
江南户钞，至元二十一年，分拨衡州路酃县六百户，计钞二十四锭。
阿速拔都：
江南户钞，至元二十一年，分拨卢州等处三千四百九户，计钞一百三十六锭。
也可怯薛：
江南户钞，至元二十一年，分拨武冈路武冈县五千户，计钞二百锭。
忽都答儿怯薛：
江南户钞，至元二十一年，分拨武冈路新宁县五千户，计钞二百锭。
帖古迭儿怯薛：
江南户钞，至元二十一年，分拨常德路龙阳县五千户，计钞二百锭。
月赤察儿怯薛：
江南户钞，至元二十一年，分拨武冈路绥宁县五千户，计钞二百锭。
玉龙帖木儿千户：
江南户钞，至元二十年，分拨浔州三千户，计钞一百二十锭。
别苦千户：
江南户钞，至元二十年，分拨浔州三千户，计钞一百二十锭。
憧兀儿王：
江南户钞，延祐二年为始，支中统钞二百锭，无城池。
霍木海：
五户丝，壬子年，元查大名等处三十三户。
哈剌赤秃秃哈：
江南户钞，至元二十一年，分拨饶州路四千户，计钞一百六十锭。
添都虎儿：
五户丝，丙申年，分拨真定一百户。
贾答剌罕：
五户丝，壬子年，元查大都一十四户。
阿剌博儿赤：
五户丝，壬子年，元查真定五十五户。
忽都那颜：
五户丝，壬子年，元查大名二十户。
忽辛火者：
五户丝，壬子年，元查真定二十七户。
大忒木儿：
五户丝，壬子年，元查真定二十二户。
布八火儿赤：
五户丝，壬子年，元查大都八十四户。
塔兰官人：
五户丝，壬子年，元查大宁三户。
憨剌哈儿：
五户丝，壬子年，元查保定二十一户。
昔里吉万户：
五户丝，壬子年，元查大都七十九户。
清河县达鲁花赤也速：
五户丝，壬子年，元查大名二十户。
塔剌罕刘元帅：
五户丝，壬子年，元查顺德一十九户。
怯薛台蛮子：
五户丝，壬子年，元查泰安州七户。
必阇赤汪古台：
五户丝，壬子年，元查汴梁等处四十六户。
阿剌罕万户：
五户丝，壬子年，元查保定一户。
徐都官人：
五户丝，壬子年，元查大都三十一户。
西川城左翼蒙古汉军万户脱力失：
岁赐，常课段三十三匹。
伯要歹千户：
岁赐，段二十四匹。
典迭儿：
岁赐，常课段六十四匹。
燕帖木儿太平王：
岁赐，天历元年，定金十锭、银五十锭、钞一万锭，分拨江东道太平路地五百顷。
