常将好事于人，祸不临身害己。
既读孔孟之书，必达周公之礼。
君子敬而无失，与人恭而有礼。
事君数斯辱矣，朋友数斯疏矣。
人无酬天之力，天有养人之心。
好马不备双鞍，忠臣不事二主。
常想有力之奴，不念无为之子。
人有旦夕祸福，天有昼夜阴晴。
君子当权积福，小人仗势欺人。
人将礼乐为先，树将枝叶为圆。
马有垂缰之义，狗有湿草之恩。
运去黄金失色，时来铁也争光。
怕人知道休做，要人敬重勤学。
泰山不却微尘，积少垒成高大。
人道谁无烦恼，风来浪也白头。
