黄金浮世在，白发故人稀。
多金非为贵，安乐值钱多。
休争三寸气，白了少年头。
百年随时过，万事转头空。
耕牛无宿草，仓鼠有余粮。
万事分已定，浮生空自忙。
结有德之朋，绝无义之友。
常怀克己心，法度要谨守。
君子坦荡荡，小人常戚戚。
见事知长短，人面识高低。
心高遮胜事，地高堰水流。
水深流去慢，贵人语话迟。
道高龙虎伏，德重鬼神钦。
人高谈今古，物高价出头。
休倚时来势，提防运去时。
藤萝绕树生，树倒藤萝死。
官满如花谢，势败奴欺主。
命强人欺鬼，运衰鬼弄人。
人无千日好，花无百日红。
人有十年壮，鬼神不敢傍。
厨中有剩饭，路上有饥人。
饶人不是痴，过后得便宜。
量小非君子，德高乃丈夫。
路遥知马力，日久见人心。
常存君子道，须有丈夫志。
雁飞不到处，人被名利牵。
地有三江水，人无四海心。
有钱善使用，死后一场空。
为仁不富矣，为富不仁矣。
君子喻于义，小人喻于利。
贫而无怨难，富而无骄易。
百年全在命，半点不由人。
在家敬父母，何须远烧香？
家和贫也好，不义富如何？
晴干开水道，须防暴雨时。
寒门生贵子，白屋出公卿。
将相本无种，男儿当自强。
欲要夫子行，无可一日清。
三千徒众立，七十二贤人。
成人不自在，自在不成人。
国正天心顺，官清民自安。
妻贤夫祸少，子孝父心宽。
白云朝朝过，青天日日闲。
自家无运至，却怨世界难。
有钱能解语，无钱语不听。
时间风火性，烧了岁寒衣。
人生不满百，常怀千岁忧。
来说是非者，便是是非人。
积善有善报，积恶有恶报。
报应有早晚，祸福自不错。
花有重开日，人无常少年。
人无害虎心，虎有伤人意。
上山擒虎易，开口告人难。
忠臣不怕死，怕死不忠臣。
从前多少事，过去一场空。
满怀心腹事，尽在不言中。
既在矮檐下，怎敢不低头。
家贫知孝子，国乱识忠臣。
但是登途者，都是福薄人。
家贫君子拙，时来小儿强。
命好心也好，富贵直到老；
命好心不好，中途夭折了；
心命都不好，穷苦直到老。
年老心未老，人穷志不穷。
自古皆有死，民无信不立。
乖汉瞒痴汉，痴汉总不知。
乖汉做驴子，却被痴汉骑。
