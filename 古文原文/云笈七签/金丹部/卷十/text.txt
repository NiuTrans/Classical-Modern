◎大还丹契秘图并序
叙曰：大还丹者，乃日之魂，月之魄，二曜精气之所致也。本乎南方火位，袭化北方壬癸之中，历涉五行，包含五彩，功齐天地，难可备书。混沌为先，象其元气，分判清浊，以神为助，八卦相配，日月光曜，合成大丹。所论火候，以朔望为据，言药物，则铅汞为先。炉鼎华池，真人定位，神仙证赞，类成十二章，以象十二月，用晓求真之士，将传志道之人耳。
△混沌华池第一
夫华池者，玄元始初之气，造化天地之象，三一之数，雄雌而未分，清浊浮沉不定，处乎潜龙之位，故君子守道候时。得之者，分析有无，超凡入圣。经云：知白守黑，神明自来。是知玄为万物母，圣人秘之，不形文字，口口相传，知其诀者为仙耳。
△白金黄牙第二
言白金黄牙者，非金、银、铜、铁，铅、锡、水、银，硃砂、五金，入石铆铅之类。是乾坤媾精，太玄流液，感气而成。且如人之有身，皆因父母传气而生，非肉所化。至药亦然，坎男离女，情性相依，结气而成，白金黄牙，为天地之先。经云：有名万物母。时象 九二见龙在田 ，如修得之者，即仙道，俯拾而取之，益人颜色，坚固骨髓。如人食玉，如玉之润，此之是也。
△五行第三
夫五行者，水生木、水银也，非世间水银；木生火、硃砂也，非世间硃砂；火生土、神气化生，非世间土；土生金、白金也，非世间金；金生水、黑水也，非世间水。金伐木，水克火，土王四季。终始相因，五行相生相克，共成至药。若取外金木水火土，何得圣人偏赞，三五与一之功，故知迷者素丝可悲，歧路可泣，无师执文，万无一得。求真之士，可不免力精修勤志乎。
△四象第四
夫四象者，乃青龙、白虎、硃雀、玄武也。
卷内除已注说外，余并取宜装
青龙者，东方甲乙木，水银也。澄之不清，搅之不浊，近不可取，远不可舍，潜藏变化无尽，故言龙也。
白虎者，西方庚辛金，白金也。得真一之位，经云： 子若得一万事毕。 淑女之异名，五行感化，至精之所致也。其伏不动，故称之为虎也。
硃雀者，南方丙丁火，硃砂也。剖液成龙，结气成鸟，其气腾而为天，其质降而为地，所以为大丹之本也。见火即飞，故得硃雀之称也。
玄武者，北方壬癸水，黑汞也。能柔能刚，经云：上善若水，非铅非锡，非众石之类，水乃河车神水，生乎天地之先，至药不可暂舍。能养育万物，故称玄武也。
如志士烧炼丹鼎，知此四象者，十方天人莫不赡奉。古经云 四神之丹 ，此是也。
△明铅汞真伪第五
夫言铅汞者，离流液为汞，坎结白为铅。世人以黑铅铆铅，夹生银蜜、陀僧、衒铅、铅黄花、黄丹等为铅，此大谬也。且铅中有金，金中有还丹，是知黑水中生白金，白金变黄金，黄金变紫金，紫金含五色，名曰大还丹，岂不明乎？何得更将水银、汞，以成质之物为铅。经云：鸣鹤在阴，其子和之。
又云：虎啸龙吟，物类相感，岂谬言哉？且汞为情，铅为性，情性相合，曰常道。道曰自然，诚非外物也。幸愿精思其理，天不遗于志愿也。
歌曰：
鼎鼎不用鼎，药药元无药。用铅不用铅，意向铅中作。贤者审思之，用铅依前错。
△日月第六
天日月者，天地之至精也，药中即以坎男为月，离女为日。日中有鸟属阴，月中有蟾属阳。白金产于河车中，即阴中有阳，水银生于硃砂中，即阳中有阴。此二者，圣人相传，贤人相授，宝诀具明，非凡常术士所能窥也。
如知日月在乎手，造化万灵事无难也。访神仙，瞻日月之精，为长生之道，实可重矣。
△明药色第七
得此白金服者，可为地仙。
得此黄金服者，为中仙。得此紫金服者，为上仙。
夫药之权舆者，玄水生白金，白金变黄金，黄金变紫金，紫金含五色，名曰大还丹。
又古歌曰：一物有五彩，永作仙人禄。按今之修药，但以匮盛，用火养之，永无变化，兼不伏火，饵之，便随大肠而出，返丧天年，实可悲哉！终不可得之也。但在精之审之，神仙必无所误，义理晓然，即人粗心不细，详得此意，与阴丹合义，理即不同，互有修制。唯可久而披寻，方可见真也。
外青中黄心白色
大还丹之象
大哉无粗不包，无细不通。若悬象于天，则十方天人莫不瞻奉；若悬象于地，则冤魂得离涂炭；若悬象于身，则身神并为飞仙。
排云、控鹤、寿杖，杀活自由。铸镜杀一切魑魅，十方神仙，以此为无价珠，乃如意神珠也。无可无不可，勉力修之。
△九还七返第八
夫九还七返者，大而论之一年，小而论之一日。只如北斗一日一夜，一週天。天降地腾，生化万物，从寅至申为七返，子至坤为九还，此则不曰还丹。大还丹须得三千六百年，气候亦如是，以小而明大。只如一日有十二时，六时阳，六时阴，阳象春夏，阴象秋冬。若然者，一时象一月，一月有三十日，三十日有三百六十时，亦象一年；即一日十二时，象十二年；三百六十日，象三千六百年。还丹之功毕。人以十月成身，丹以十月脱胎，人道相通，超凡入圣，岂不了然乎！
△择友第九
君无友丧国，臣无友失忠，庶人无友丧家，道无友失真。所以玄元与尹喜宿契，孔子与渔父合机，马明生与阴君暗合，青牛与惠远而会同，岂非良友者乎？且今之求道，上至王侯，下及庶民，万无一得者，何？皆由不择其友也。夫至药由心所感，志士应感而归者，表天道无所不烛。时机未精，多生疑虑，又失前功，为灵官之所呻。何以然奈何王侯心希早成，情无专志，返疑术人，转托所使监守，致今凡眼所窥，而拟成至药。若然者，即率土可为仙耳。
又古经传授至药，先须清斋七日，立置坛宇，烧名香，挂十方缯彩，用黄金百两，以为心信，投简破券，向天设盟，方可传授。若不然者，获贼天机之罪，殃及九玄七祖，身被天、地、水三官所诛，岂合轻师丧得；自从胸襟造次而窥真圣至药者哉！夫人臣得遇此图，兼曾受口诀者，隐而不献君父，信为老耄，是为不忠之臣，不孝之子矣。
△金鼎第十
夫言金鼎者，上应天，下应地，中应人民。天平地正，人民昌泰，天歌地盈，万物丧害。故《易》云： 先天而天弗违，后先而奉天时。 可明矣。世人所修，多用黄金、白银、铜铁、铅锡之类为鼎，此即大谬矣。又于诸色鼎内用盐，或磁石锡粉，或枯铅，或黄花、曾青、石胆之类为匮焉。巧言云：天中复有天，人饰词也。此圣人又何谬？若然者，黄帝不合铸鼎于荆山，其鼎高下、尺寸，锱铢、厚薄，十病如后。
鼎法：高一尺二寸，重七十二两。其数有九：内围一尺五寸，当有放脚，下去地二寸半，底厚二寸，身厚一寸半，深六寸，内受三升半，盖厚一寸，耳高一寸半。鼎有十病：一忌秋夏，铁不精好，铸不及时；二不悬胎铸；三肚大；四脚短曲；五口大耳小；六上下厚薄不匀；七沙窍漏气，八不润滑；九不依尺寸；十铁皱。有此十病，并不宜用。
△造炉第十一
夫炉者，是鼎之城郭，如无城郭，为邪气所侵。高象蓬壶，横象五岳。坛有三层，炉有八门，十二支月随斗建，厚薄尺寸，高下，一一自有图样，莫不开露圣意者乎。
高四尺，厚六寸，内围三尺五寸，门週二寸，亦有八门也。
华池炉象此炉也
太一炉于坛上，高二尺，厚六寸，内围三尺五寸，门高二寸，阔半寸，十二支週回一寸，阔坛随便宜。又华池炉高四尺，厚六寸，八门，週回二寸。坛随便宜，余象图也。
△火候第十二
凡一斤药有十六两，每两有二十四铢；一斤有三百八十四铢；《易》有六十四卦，每卦六爻，六十四卦有三百八十四爻；一年有三百六十日，有二十四气。每月合一两一铢半。一?阴阳之气候，从冬至建子日辰起火，此年日月大小数，至阳生合得多少两分锱铢，分毫如爻，动时开闭，门户相应，月随斗建，生杀有时，不逾月例之如后。若仙如线贯珠，明者省悟矣。
&lt;坤&gt;十一月复卦一阳爻
&lt;震&gt;
开警门，应杜门，斗建子，支应午。其一日冬阳生一两一铢半畾，其年三百六十日。此一月终，阳气合得三十二两，初九，龙潜也。 候时而行，确乎其不可拔也。 小数三日。三日出为夹，见西南得朋
&lt;坤&gt;十二月临卦二阳爻
&lt;泽&gt;
开伤门，应塞门，斗建丑，支应未。其月终，阳气六十四两，时象九二， 见龙在田，君德也。 小数六日。
&lt;坤&gt;正月泰卦三阳爻
&lt;乾&gt;
开开门，应生门，斗建寅，支应申。其月终，阳气九十六两，时象九三。 君子进德，可存义。 其小数九日。
&lt;震&gt;二月大壮卦四阳爻
&lt;乾&gt;
开休门，应杀门，斗建卯，支应酉。其月终，阳气一百一十八两，时象九四， 或跃在渊，欲及时也。 药中水银，上下无定，小数十二日。八月上弦平如绳
&lt;泽&gt;三月夬卦五阳爻
&lt;乾&gt;
开休门，应杀门，斗建辰，支应戌。其月终，阳气一百六十两，时象九五， 飞龙在天，得其志也。 药积阳为天，小数十五日。十五日望
&lt;乾&gt;四月乾卦六阳爻
&lt;乾&gt;
开伤门，应塞门，斗建巳，支应亥。其月终，得阳气一百六十二两，时象上九， 亢龙有悔。 此时药火盛，须密防护，其日积在前月耳。十六月缺
&lt;乾&gt;五月姤卦一阴爻
&lt;巽&gt;
开开门，应生门，斗建午，支应子。其月一日阴生一两一铢半一?，阳减亦然。至月终，阴生三十二两，时象初六， 履霜坚水，系于金柅 。明药金花凝也。小数十八日。
&lt;乾&gt;六月遯卦二阴爻
&lt;艮&gt;
开休门，应杀门，斗建未，支应丑，其月终，阴生六十四两，时象六二， 直方大明 。药至此欲成白金，地道光也。小数二十一日。
&lt;乾&gt;七月否卦三阴爻
&lt;坤&gt;
开开门，应生门，斗建申，支应寅。其月终，阴生九十六两，时象六三， 含章可贞，智光大也。 药不动，如山岳。小数二十四日。下弦不动如山岳
&lt;巽&gt;八月观卦四阴爻
&lt;坤&gt;
开伤门，应塞门，斗建酉，支应卯。其月终，阴生一百二十八两，时象六四， 括囊无咎。 药至此，否泰未定，须劳心力，未相形即慎之，吉也。小数二十七日。
&lt;艮&gt;九月剥卦五阴爻
&lt;坤&gt;
开开门，应生门，斗建戌，支应辰。其月终，阴生一百六十两，时象六五， 黄裳元吉。 此药物文而自美，亨之极也。小数三十日，后日月亦寄此也。
&lt;坤&gt;十月坤卦六阴爻
&lt;坤&gt;
开休门，应杀门，斗建亥，支应巳。时象上六， 龙战于野，其道穷也。 阴生一百九十二两，并阳之数，三百八十四两。日积在前月，至此生药週毕也。
已上从子月冬至日起火至亥月，有三百六十日，都计得一百六十四两。阴阳气侯，内外两月沐浴，即三千六百年。此以小明大，大还丹之功毕。
歌曰：圣人夺得造化意，手抟日月安炉里。微微胜倒天地精，攒簇阴阳走神鬼。日魂月魄若个识，识者便是真仙子。炼之饵之千日期，身已无阴那得死。
又歌曰：
九还七返三五一，龙虎相将入神室。
灰池闭炼天地间，方知大还功已毕。
乾坤不合相违避，志士元知在天地。
十月怀胎母子分，贤者何曾更运气。
此先圣之象，莫令凡俗轻闻，恐不晓其真道之情，错毁微秘，前人暗销福寿，神仙考罚，折算夺纪，殃及九玄七祖，慎之。
又歌曰：
不须劳力别求仙，碧落云梯在眼前。
曾效鼎湖延日月，岂嗟东海变桑田。
三清未降苍梧印，五帝惊书火候篇。
深属瑶台珠珮客，还丹莫妄与人传。
死惊开景八门休杜伤生
◎真元妙道修丹历验抄──草衣洞真子凝述
夫至道真旨，以凝性炼形，长生为上。所谓凝性者，心灵也。乃内观不动，湛然无为焉。虽云凝心一也，乃有二德。二德者，谓住心、空心。若凝住心，则身境与道同，形性俱超，此真得长生不死，高真妙道也；若凝空心，即性超而身沉，此得脱腔尸解之下法也。盖住心、无心，即真道自会，名虚无之身，实有之质矣。此得性遗形之妙，不得炼形之要，名为清虚善爽之鬼，故经云： 下仙者，即脱腔尸解之法 是也。凡此二说，成道之旨。若得性遗形，虽速成，然不契道旨，盖上士保生者，以为毙法而不修也。凝住心神，形气俱得，得者寿延万岁，名曰仙人。又炼身成炁万年，名曰真人；又万年炼气成神，名曰神人；又炼神三千年，名曰至人；又炼至人三千年成道人，而证高真之果。此道为上品之真尔，及三万六千年，至真方具。然初学凡人，习之者如毛，成之者如角。于是无上法母为太上道君说《元精经》，令救度好生保命之人。盖古有《龙虎经》，旨天地自然。野生还丹者，案上经说，一千八十年生真金矿，真金矿一千八十年生真丹砂，真丹砂一千八十年生真水银，真水银一千八十年成还丹，为得天地阴阳五行真气，都合四千三百二十年，元精结成，出名山幽静岩石之间，自成。成时，光照千里，上真仙官降下采之。凡学者难得之。又无上元精法，毋愍念修行之人，遂令以时代年，采虚无之气成真金，真金成丹砂，丹砂成水银，合三才为用，以法促捉四千三百二十年阴阳元气，就十二个月感应而生成，还丹备矣。服之，便登无上至道，白日升天。又古仙得道圣人，犹恐初学之士，一年之内，寒暑侵伤。又令将初地圣药成制凡药成灵药，生小紫河车、天生黄牙，为延驻还丹。服饵者定命长生，渐可登真，唯未有羽化之大功。此并依师口诀，及解真经之要妙不显者，今略而显之，以凡证圣，以外晓内，述易鉴难，集为图论，将俟好生君子比验。立十二图表，十二辰位，全圣功神明之道。《阴符经》云： 日月有数，大小有定，圣功生焉！神明出焉！ 此之谓也。乃各证注如后。
△三十辐共一毂图第一
经曰：三十辐共一毂。河上公曰：古者之车，三十辐共一毂，毂中有孔，故辐共辏之，法一月之数也。盖以小制大，以寡御众。《阴符经》云：日月有数，大小有定是也。经曰：当其无，有车之用。《庄子》曰：无用之用矣！一辐者，凡车亦无用也。
△《日月要诀》三十七字法曰
一爻、三爻、五爻、七爻、九爻、十一爻、十三爻、十五爻、十七爻、二十爻、二十三爻、二十五爻、二十七爻、三十爻，週而复始，四千三百二十年，元气生此。歌曰： 时代日月应替年，週而复始道自然，十月脱胎九转满，卯卯者玉兔之位。火木为赤日，阳符用事酉酉者，金鸡之位。金水为黑月，阴符用事二意左旋右转对相看。三万六千神炁足，正元在内正元者，四千三百二十年元气也共成丹，驱除邪毒因兹尽，服之便上大罗天。
△日火月火法曰
今法及元君、阴君、古嵩子、碧通子等行符，开落三花在上弦，花即符也。古法：开落三花在下弦。法曰： 律吕者，阴阳之位也，阳为律，阴为吕。青霞子曰：一阳生为春夏，一阴生为秋冬，阴终坤，阳终乾。子丑寅为春，卯辰巳为夏，午未申为秋，酉戌亥为冬。
凡此图者，日月火镜之妙也。若不悟此法象，即还丹远矣哉！
从外，第一晕黄、地卦炁红，第二晕白，第三晕青，第四晕浅红，第五晕白，卦炁并心并红色。
△采真铅汞图第二
&lt;坎&gt;&lt;震&gt;二炉并浅红色大门并红下黄色铅青&lt;艮&gt;&lt;乾&gt;
&lt;离&gt;&lt;泽&gt;内红下红汞青有光中青丹红馀取宜&lt;泽&gt;&lt;离&gt;
夫铅者，玄元之泉；泉者，水之源也。人但见泉水流出于石窟之中奔腾，莫知泉源，自何而至？亦如元气生有万物成熟，莫见元气从何而来也！故《道经》云： 微妙玄通，深不可识。 夫惟不可识，故强为之容，是无状之状焉。夫天轮左旋，五星与日月右转。火铅象日；珠汞象月。月行疾，一日一夜行十二度，日行迟，一日一夜行一度。月一月一週天，日一年一週天。凡日月一年十二合成岁，生化万物，要在十二卦，週而复始，九还气足，铅汞神具，而成金丹矣。故经云：日月有迟疾，药性有燥慢，此之是也。歌曰：
迟为日，疾为月，何用多罗乱分别！真铅本是火宗精，真汞好飞含赤血。男精女血既相包，血生肉兮精产骨。全籍良媒与结婚，养成赤子方堪悦。
经云：汞者，洪元之光，万物之宗也；汞宗者，赤龙也；赤龙者，即丹砂也。非凡丹砂，乃太玄流液，二千一百六十年元气所成，号曰虚无真丹也。
△六通图第三
六者，六候，一月之法也；通者，通十二辰，知龙虎行藏，六合六律，六吕，产见十二週之要也。
○知阴阳六候升降诀
三日兑，越于庚，微明；八日震，坤起戏于上弦，暂停；十五日乾，健见满于田，享十六日巽，损入于辛；二十三日，艮上离，丽于丙下弦；三十日坤，顺恂陷于坎革，革者隔也。夫此日魂月魄，若交精万化，在天生万象，在地生万物，在人生万神，在药生万灵矣。要假三花力，四子共相经。欲知黄老意，秘妙在中庭。此言俱说毕，学人醒不醒。
△阴阳交映图第四
日月交，铅汞合，故经曰：和其光，同其尘，是谓玄同。又曰：复归其明，此之谓也。
○古今大同小异配合
崔君使天镇星呼辰星，会乾坤，立两弦，生育万物。三姓子与崔君法同。又元君亦有此法者，使此法当日，天地元气交，立道之本。本即丹田也。经曰：本立而道生。此是也。外青中心黄色
诸仙君使荧惑星呼辰星两个，七十终三旬，元气始交，大同不离，辰星为元首。
△埏埴图第五
埏者，和也；埴者，土也。经曰：埏埴以为器，当其无，有器之用。为，和土为内外之器。内者，鼎器也，非凡用之器鼎也。乃受神汞之鼎器也。故《阴符经》曰： 爰有奇器，是生万象。八卦甲子，神机鬼藏， 此之谓也。鬼者，癸气也；无用者，乃不用之器焉。留精于鼎内成三魂，魂者龙，龙者；木精之神光也。按《元精经》云：大道君曰：太阳元精，是左正之灵，与道合并。服之身轻而长生。又曰：火能固物，坚存元气。服元精者，气质永固，神合元和，以通灵焉。元者，则真火之精也。
△炉郭图第六
炉郭者，外埏埴也。如人之城邑，居君民也。故阴阳万神，凭炉郭感应而立圣功，而成还丹，三极之道备矣。
鼎白炉红气，台青色，日月星纲取宜。
夫北斗随天轮，一日一夜一週，行八方，鼎转八门，同游十二神，生化万灵，二精交感，四象相生，五行相克相反，万物生矣。龙虎还丹，万灵具矣。留随于鼎内七魄，魄者，虎也；虎者，金精金液之神也。故玄女谓太一帝君曰：金液金水，流注五脏，坚滑四肢，调养百神，润泽六腑，变易毛骨，延久生形，其力至神足矣。
△神室图第七
○大九转
第一品紫晨室
黄色红缘
经曰： 凿户牖以为室，当其无，有室之用。 服上九转丹，居上三天；服中九转丹，居中三天；服下九转丹，居下三天。盖道气神感如然矣。
○中九转
第二品紫霞室
红色黄缘并土字
夫室者，非凡室也，谓三清神室也。经云：三清者，太清、上清、玉清之宫室也。谓紫微宫、紫霞宫、紫晨宫。三宫者，三丹田也。上中下三品也。三品者，小还、中还、大还。三丹立三宫，宫中各三神，三三成九，宫生三九，为大九转之室。小九转之田，中九转之宫，乃神道所居。真人出入，居游之门户，睹视之窗牖也，皆有八卦大神营卫，扶持圣道，制恶兴善之境也。
○下九转
第三品青真室
一曰紫微室青色内白
《内景经》曰： 琼室之中八素杂。 素者本也。八者，川也；室者，青真之室也。琼霞晨微，同体异名也。夫晓之者即修生，修生者，必成真人焉。又杂者，九天之炁，合集之景也。
◎週易七十二候图第八
週者，三週也。三三生九週；九週者，九还也。要者，三週，日週、月週、年週。产七十二候、四时、八节、二十四气。二十四气者，旦暮一月二气，十二月法产足，即运育铅汞，成还丹之功也。
○七星硃书
△週易七十二候缠度诀
&lt;艮&gt;&lt;坤&gt;鹖鸟不鸣，《未济卦》，斗宿五度。
&lt;坎&gt;&lt;艮&gt;虎始交，水山《蹇卦》，斗宿五度。
&lt;艮&gt;&lt;震&gt;荔挺出，山雷《颐卦》，斗宿六度。
&lt;巽&gt;&lt;泽&gt;蚯蚓结，《中孚卦》，斗宿五度。
&lt;乾&gt;&lt;乾&gt;麋角解，山火《贲卦》，斗宿三度。
&lt;坤&gt;&lt;震&gt;水泉动，地雷《复卦》。
&lt;坎&gt;&lt;震&gt;雁北乡，水雷《屯卦》，牛宿三度。
&lt;坤&gt;&lt;艮&gt;鹊始巢，地山《谦卦》，牛宿四度。
&lt;离&gt;&lt;泽&gt;野鸡始雊，火泽《睽卦》，女宿十一度半。
&lt;震&gt;&lt;巽&gt;鸡始乳，地风《升卦》，虚宿七度。
&lt;坤&gt;&lt;泽&gt;鸷鸟厉疾，地泽《临卦》，虚宿三度二十五分半。
&lt;坤&gt;&lt;泽&gt;水泽腹坚，地泽《临卦》。
&lt;震&gt;&lt;巽&gt;东风解冻，雷山《小过卦》，危宿六度。
&lt;艮&gt;&lt;坎&gt;蛰虫始振，山水《蒙卦》，危宿四度。
&lt;巽&gt;&lt;震&gt;鱼上冰，风雷《益卦》，危宿八度。
&lt;巽&gt;&lt;艮&gt;獭祭鱼，风山《渐卦》，室宿十二度。
&lt;坤&gt;&lt;乾&gt;鸿雁来，地天《泰卦》，室宿五度。
&lt;坎&gt;&lt;乾&gt;草木萌动，地天《泰》。
&lt;坎&gt;&lt;乾&gt;桃始华，水天《需卦》，壁宿五度。
&lt;泽&gt;&lt;离&gt;仓庚鸣，泽雷《随卦》，壁宿五度。
&lt;离&gt;&lt;坤&gt;鹰化为鸠，火地《晋卦》，奎宿九度。
&lt;震&gt;&lt;坎&gt;乙鸟至，雷水《解卦》，奎宿八度半。
&lt;震&gt;&lt;乾&gt;雷乃发声，雷天《大壮卦》，娄宿二度。
&lt;震&gt;&lt;乾&gt;始电，雷天《大壮卦》。
&lt;震&gt;&lt;坤&gt;桐始华，雷地《豫卦》，娄宿十一度。
&lt;乾&gt;&lt;坎&gt;田鼠化为鴽，天水《讼卦》，胃宿五度。
&lt;艮&gt;&lt;乾&gt;虹始见，山风《蛊卦》，胃宿九度半。
&lt;乾&gt;&lt;离&gt;萍始生，泽火《革卦》，昂宿二度。
&lt;泽&gt;&lt;乾&gt;鸣鸠拂其羽，泽天《夬卦》，昂宿九度。
&lt;泽&gt;&lt;乾&gt;戴胜降于桑，泽天《夬卦》。
&lt;离&gt;&lt;艮&gt;蝼蝈鸣，火山《旅卦》，毕宿十一度。
&lt;坤&gt;&lt;坎&gt;蚯蚓出，地水《师卦》，毕宿五度。
&lt;坎&gt;&lt;坤&gt;王瓜生，水地《比卦》，觜宿一度。
&lt;巽&gt;&lt;乾&gt;苦莱秀，风天《小畜卦》，参宿六度。
&lt;乾&gt;&lt;乾&gt;靡草死，《乾卦》，参宿三度。
&lt;乾&gt;&lt;乾&gt;小暑至，《乾卦》。
&lt;离&gt;&lt;乾&gt;螳螂生，火天《大有卦》，井宿八度。
&lt;巽&gt;&lt;离&gt;鵙始鸣，风火《家人卦》，井宿十度。
&lt;坎&gt;&lt;巽&gt;反舌无声，水风《井卦》井宿二度。
&lt;泽&gt;&lt;艮&gt;鹿角解，泽山《咸卦》，井宿一十度。
&lt;离&gt;&lt;巽&gt;蜩始鸣，火风《鼎卦》，鬼宿三度。
&lt;乾&gt;&lt;巽&gt;半夏生，天风《姤卦》。
&lt;巽&gt;&lt;巽&gt;温风至，《巽卦》。
&lt;震&gt;&lt;离&gt;蟋蟀居壁，雷火《丰卦》，柳宿七度。
&lt;巽&gt;&lt;坎&gt;鹰始挚，风水《涣卦》，柳宿七度。
&lt;乾&gt;&lt;泽&gt;腐草化为萤，天泽《履卦》，星宿三度。
&lt;乾&gt;&lt;艮&gt;土润溽暑，天山《遁卦》，星宿四度。
&lt;乾&gt;&lt;艮&gt;大雨时行，天山《遁卦》。
&lt;震&gt;&lt;巽&gt;凉风至，雷风《常卦》，张宿十度。
&lt;坎&gt;&lt;泽&gt;白露降，水泽《节卦》，张宿九度。
&lt;乾&gt;&lt;离&gt;寒蝉鸣，天火《同人卦》，翼宿八度。
&lt;艮&gt;&lt;泽&gt;鹰乃祭鸟，山泽《损卦》，翼宿七度。
&lt;乾&gt;&lt;坤&gt;天地始肃，天地《否卦》，翼宿四度。
&lt;巽&gt;&lt;巽&gt;禾乃登，天地《否卦》。
&lt;巽&gt;&lt;巽&gt;鸿雁来，《巽卦》，轸宿四度。
&lt;泽&gt;&lt;坤&gt;乙鸟归，泽地《萃卦》，轸宿十度。
&lt;巽&gt;&lt;乾&gt;群鸟养羞，风天《大畜卦》，轸宿十五度半。
&lt;艮&gt;&lt;离&gt;雷乃收声，山火《贲卦》，角宿五度。
&lt;坎&gt;&lt;坤&gt;蛰虫坯户，风地《观卦》，角宿八度。
&lt;巽&gt;&lt;坤&gt;水始涸，风地《观卦》。
&lt;震&gt;&lt;泽&gt;鸿雁来宾，雷泽《归妹卦》，亢宿九度。
&lt;乾&gt;&lt;震&gt;雀入大水化为蛤，天雷《无妄卦》，氐宿七度。
&lt;坤&gt;&lt;离&gt;菊有黄花，地火《明夷卦》，氐宿九度。
&lt;泽&gt;&lt;坎&gt;豺乃祭兽，泽水《困卦》，房宿五度。
&lt;艮&gt;&lt;坤&gt;草木黄落，山地《剥卦》，心宿五度。
&lt;艮&gt;&lt;坤&gt;蛰虫咸俯，山地《剥卦》。
&lt;艮&gt;&lt;艮&gt;水始冰，《艮卦》，尾宿二度。
&lt;坎&gt;&lt;艮&gt;地始冻，水火《既济》卦，尾宿八度。
&lt;离&gt;&lt;震&gt;野鸡入水，化为蜃，火雷《噬嗑卦》尾宿七度。
&lt;泽&gt;&lt;巽&gt;虹藏不现，泽风《大过卦》，箕宿四度。
&lt;坤&gt;&lt;坤&gt;天气上腾，地气下降，《坤卦》箕宿六度。
&lt;坤&gt;&lt;坤&gt;闭塞而成冬，《坤卦》。
△胞胎证混元图第九
在胎成人证
在药成神证
并金色
夫包者，爻也。爻者，五阴之下一阳，潜龙建子之初卦也。谓一生二，二者，丑也；一者，子也。子至丑，丑即临卦也；至寅，三阳成胎。胎者，泰也。阴阳二气并和气，三也。故云一生二，二生三，三生万物。三谓子丑寅，发生之气也。故胎者，泰也，在混沌为天地间，在人为精血气，在药为水火土。鼠化牛，牛化虎，此三象者，希夷微也。三者混沌，出《太一经》云尔。
△鸡子石英证含光图第十
在人证精血成形在药证铅汞成丹
鸡者，证金也。子者，证水也。金水者，铅汞也。《阴符》中男少女之道。石者，坚汞止止，《艮卦》也。谓残金衰木，含光之喻也。英者，暑也，清净一物，含五色玄英之令象也，故引凡而喻。此英出蜀岷山及中国华山，即白石英是也。映日而光生矣。
△瑾瑜证神宝图第十一
瑾瑜者，五色玉，出西海密山，即生还丹之类也。以证本色之真铅矣。《山海经》云：瑾瑜之玉为良，黄帝是食是乡，乃轩辕服而仙也。又经曰：五色发作，说宝玉之符彩，《玉子灵符》曰：应赤如鸡冠，黄如蒸栗，白如凝脂，青如秦碧，黑如点漆。说此之玉德五气，以喻还丹五行金木水火土之象。故引为神宝之证。神宝，即铅汞也。
△还丹五行功论图第十二
还者，还其本质；丹者，赤色之名；五者，五星、五帝、五脏、五性、五经、五味、五金、五气、五方、五色、五岳也；五行者，亨布也；功者，通晓之用论之如后。
西方庚辛金，色白，五音商，卦兑，神白虎，令主秋，五金主银，五味主辛。气臭腥，象伤，星太白，岳华，五脏肺口，性主义。五经《书》，始数四，成数九，此白元精，服之补肺《腑》经曰：玉堂尚书府，制炼七魄，益言气，增性义，可通外五金，邪气并害气不能伤滞，能间德伏虎。金宿不能窥，谓金精神帝灵元之益也。
东方甲乙木，色青，五音角，卦震，神青龙，令主春，五金主铅，五味主酸，气臭膻，象生，星岁，岳泰，五脏肝、胆，性主仁，五经《诗》，始数三，成数八，青元精，服之补目及内二肝胆也。经曰：肝为清泠宫，兰台府，胆为紫微宫，无极府，滋三魂，明目，令人远视，益性仁，木气不能淘，并害气不能击隔，得伏龙，木曜无能窥，盖因木精神帝灵元之益也。
北方壬癸水，色黑，五音羽，卦坎，神玄武，令主冬，五金主铁，五味咸，气臭腐，象闭，星辰、岳常、五脏肾，外通耳，性主智，五经《易》，始数一，成数六，黑元精，服之补耳，益智神。经曰：肾为出，故宫太和府，固添髓血，滋洞听，令人性智聪润，炼肌，毛发绿，阴邪惧，水不能漂溺，通太阴而合隐，出不游户，月辉中无影，水曜不能见，盖恃水玉铅精紫微帝君灵元之益也。
南方丙丁火，色赤，五音徵，卦离，神硃雀，令主夏，五金主铜，五味主苦，气臭焦，象盛，星荧惑，岳衡，五脏心，通目，性主礼，经亦《礼》，始数二，成数七，赤元精，服之补心神，益阳光，补固肌骨，化阴滞。经云：心为绛宫元阳府，内滋此府，外滋目威，令人性礼，真行不践迹，轻腾陵阳，是火不能烧，是阳毒不能热，身与太阳通元而合，现化日光，类中无影，火曜不能察，盖恃炎帝灵元之益也。
中央戊己土，色黄，五音宫，卦坤，神后土，令四季，五金主黄金，味主甘，气臭香，象含，星镇，岳嵩，五脏脾，通鼻，性主信，五经主《乐》，始数五，成数十，黄元精，服之补中，黄宫太素府，脾神益志气，滋性信，炼五形，和九气，加圣惠，伏万凶，亲五老，地岳不能埋闭，土曜不能傍窥，盖恃五星帝威，得灵元之益也。
夫还丹者，极一、冲二、和三、誉四、旋五、通六、达七、政八、灵九、极十，具无上之真道，岂不明明可睹其义乎？凡人有才貌不可学，若遇大丹即变见如意。故经云：无可无不可，皆可矣！按《参同契太易志图》言：一象，此图舍象众美，方得通灵。又古经及《元君诀》，并草衣子，碧通子《变化图》，皆炼丹之名，或号如意珠。天帝得之为绛宫珠，天龙得之为顶上珠，铸剑则伏万邪万凶，寿杖则煞活自由。以一粒磨凡铜铁镜，能别一切精魅魍魉古藏之物，昔黄帝宝镜亦是也。元君以一粒书符作法，尸解及召集五岳灵神立至，驱策自由。
元阳子曰：乾动而还丹成，枯树得再荣，人服而长生，云游紫府。
又古先真曰：土石，五金，悉化成宝。枯骨再返，朽肉重苏。
又古嵩子曰：服之者，日月长而命益延，大海竭而神转壮。
又真，白先生曰：服之，飞腾于太清之上，逍遥于造化之中，看海水为丘陵，睹凡生如聚沫，此非天地之功，实是还丹之力。
又葛洪曰：余学道三十余年，览诸经诀数万余卷，上古以来高真上仙，无有不以还丹金液为大要也。
又《元君金液诀》曰：服一橡斗子，立成黄金色身。故《黄庭经》云：五行参差同根节。
又曰：三五合气本一。《八仙歌》曰：一物含五彩，永作仙人禄。
又《三景诀》云：至药一气不足，与瓦砾无殊。何以言之？盖人五脏元神生命扶身。若五脏皆真，则脏腑气和，身命昌炼，质存精元，气全形固，肌肤神明凝现，灵性相并，永无沉荡之昧矣。若五气不和，则胜负相刑，性超而形堕，性既归空，身即沉朽。是以强弱奔散，阙足欺伤，不交冲和，终无久视之道。且如凡人身也，一脉乖，即众脉乱而患生，况五行灵元阙一者乎？夫四黄八石五金等，非不是天地之精，盖缘五气不全，孤阴寡阳，顽滞之物，不拒五行，皆无定性，故得不可为至药也，可以理病之小药，终无长水羽化之用。若要长生，须服五色铅汞、丹砂、黄芽之药，包含五色、五味、五行者，乃是内明始无而真有也。
盖《道经》曰：视之不足见，听之不足闻，用之不可既。
又魏君曰：绵绵不断，谓之黄芽；变化无穷，名曰丹砂。
又云：服之一生不死，造化汞了留根。
又青霞子曰：汞是砂之精，牙是铅之脚，但了宗枝，用即不错。
又古经曰：金丹留身，至道全神，万般别法，徒劳苦辛。然若不遇师传，不易措手。是故石药损命，悔奚及哉！学人君子，幸请审之！真证旨略，无缪述矣。
