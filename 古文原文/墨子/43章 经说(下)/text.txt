止：彼以此其然也，说是其然也；我以此其不然也，疑是其然也。
□：谓四足兽，与生鸟与，物尽与，大小也。此然是必然，则俱。
为麋同名，俱斗，不俱二，二与斗也。包、肝、肺、子，爱也。橘、茅，食与招也。白马多白，视马不多视，白与视也。为丽不必丽，不必丽与暴也。为非以人是不为非、若为夫勇不为夫，为屦以买衣为屦，夫与屦也。
二与一亡，不与一在，偏去未。有文实也，而后谓之；无文实也，则无
谓也。不若敷与美：谓是，则是固美也；谓也，则是非美；无谓，则无报也。
见不见，离一二，不相盈，广修坚白。
举不重不与箴，非力之任也；为握者之■（觭）倍，非智之任也。若耳目异。
木与夜孰长？智与粟孰多？爵、亲、行、贾，四者孰贵？麋与霍孰高？麋与霍孰霍？■与瑟孰瑟？
偏：俱一无变。
假：假必非也而后假。狗，假霍也，犹氏霍也。
物：或伤之，然也；见之，智也；告之，使智也。
疑：逢为务则士，为牛庐者夏寒，逢也。举之则轻，废之则重，非有力也；沛从削，非巧也若石羽，循也。斗者之敝也，饮酒，若以日中，是不可智也，愚也。智与？以己为然也与？愚也。
俱：俱一，若牛马四足；惟是，当牛马。数牛数马，则牛马二；数牛马，则牛马一。若数指，指五而五一。
长宇：徙而有处宇，宇南北，在旦有在莫。宇徙久。
无坚得白，必相盈也。
在：尧善治，自今在诸古也。自古在之今，则尧不能治也。
景：光至，景亡；若在，尽古息。
景：二光夹一光，一光者景也。
景：光之人煦若射。下者之人也高，高者之人也下。足敝下光，故成景于上；首敝上光，故成景于下。在远近有端，与于光，故景障内也。
景：日之光反烛人，则景在日与人之间。
景：木柂，景短大。木正，景长小。大小于木，则景大于木。非独小也，远近。
临：正鉴，景寡、貌能、白黑、远近柂正，异于光。鉴、景当俱，就、去尒当俱，俱用北。鉴者之臭，于鉴无所不鉴。景之臭无数，而必过正。故同处其体俱，然鉴分。
鉴：中之内，鉴者近中，则所鉴大，景亦大；远中，则所鉴小，景亦小。而必正，起于中，缘正而长其直也。中之外，鉴者近中，则所鉴大，景亦大；远中，则所鉴小，景亦小。而必易，合于中，而长其直也。
鉴：鉴者近，则所鉴大，景亦大；其远，所鉴小，景亦小。而必正。景过正，故招。
负：衡木，加重焉而不挠，极胜重也。右校交绳，无加焉而挠，极不胜重也。不胜重也。衡，加重于其一旁，必捶，权重相若也。相衡，则本短标长。两加焉重相若，则标必下，标得权也。
挈：有力也；引，无力也。不正所挈之止于施也，绳制挈之也，若以锥刺之。挈，长重者下，短轻者上，上者愈得，下下者愈亡。绳直权重相若，则正矣。收，上者愈丧，下者愈得；上者权重尽，则遂。
挈：两轮高，两轮为輲，车梯也。重其前，弦其前，载弦其前，载弦其轱，而县重于其前。是梯，挈且挈则行。凡重，上弗挚，下弗收，旁弗劾，则下直；扡，或害之也。流梯者不得流直也。今也废尺于平地，重，不下，无■也。若夫绳之引轱也，是犹自舟中引横也。倚：倍、拒、坚、■，倚焉则不正。
谁：并石、累石，耳夹寝者，法也。方石去地尺，关石于其下，县丝于
其上，使适至方石。不下，柱也。胶丝去石，挈也。丝绝，引也，未变而名易，收也。
买：刀、籴相为贵。刀轻、则籴不贵；刀重，则籴不易。王刀无变，籴有变。岁变籴，则岁变刀，若鬻子。
贾：尽也者，尽去其以不售也。其所以不售去，则售。正贾也宜不宜，正欲不欲，若败邦鬻室嫁子。
无：子在军，不必其死生；闻战，亦不必其生。前也不惧，今也惧。
或：知是之非此也，有知是之不在此也，然而谓此南北，过而以已为然。始也谓此南方，故今也谓此南方。
智：论之非智，无以也。
谓： 所谓非同也，则异也。同则或谓之狗，其或谓之犬也；异则或谓之牛，牛或谓之马也。俱无胜。 是不辩也。辩也者，或谓之是，或谓之非，当者胜也。
无：让者酒，未让始也，不可让也。
于：石，一也；坚、白，二也，而在石。故有智焉，有不智焉，可。
有指：子智是，有智是吾所先举，重。则子智是，而不智吾所先举也，是一。谓 有智焉，有不智焉 ，可。若智之，则当指之智告我，则我智之，兼指之以二也。衡指之，参直之也。若曰 必独指吾所举，毋举吾所不举 ，则者固不能独指。所欲相不传，意若未校。且其所智是也，所不智是也，则是智是之不智也，恶得为一？谓而 有智焉，有不智焉 。
所：春也，其执固不可指也；逃臣，不智其处；狗犬，不智其名也；遗者，巧弗能两也。
智：智狗重智犬，则过；不重，则不过。
通：问者曰： 子知驘乎？ 应之曰： 驘，何谓也？ 彼曰： 施。 则智之。若不问驘何谓，径应以弗智，则过。且应，必应问之时。若应长，应有深浅、大常中；在兵人长。
所：室堂，所存也。其子，存者也。据在者而问室堂，恶可存也？主室堂而问存者，孰存也？是一主存者以问所存，一主所存以问存者。
五合，水、土、火、火离，然火铄金，火多也。金靡炭，金多也。合之府水，木离木。若（识）麋与鱼之数，惟所利。
无：欲恶伤生损寿，说以少连，是谁爱也？尝多粟，或者欲不有能伤也，若酒之于人也。且■人利人，爱也，则唯■，弗治也。
损：饱者去余，适足，不害。能害，饱，若伤麋之无脾也。且有损而后益者，若疟病之之于疟也。
智：以目见；而目以火见，而火不见。惟以五路智久，不当以目见，若以火见。
火：谓火热也，非以火之热。
我有若视，曰智。杂所智与所不智而问之，则必曰： 是所智也，是所不智也。 取、去，俱能之，是两智之也。
无：若无焉，则有之而后无；无天陷，则无之而无。
擢疑，无谓也。臧也今死，而春也得文，文死也可，且犹是也。
且然，必然；且已，必已，且用工而后已者，必用工而后已。
均：发均县轻重而发绝，不均也。均，其绝也莫绝。
尧霍，或以名视人，或以实视人。举友富商也，是以名视人也；指是臛
也，是以实视人也。尧之义也，是声也于今，所义之实处于古。若殆于城门与于臧也。
狗：狗，犬也。谓之杀犬，可。若两■。
使：令，使也。我使我，我不使，亦使我；殿戈亦使，毁不美，亦使殿。
荆沈，荆之贝也。则沈浅非荆浅也，若易五之一。
以楹之抟也，见之，其于意也不易，先智。意，相也。若楹轻于秋，其于意也洋然。
段、椎、锥，俱事于履，可用也。成绘屦过椎，与成椎过绘屦同，过仵也。
一：五，有一焉；一，有五焉；十，二焉。
非■半，进前取也，前，则中无为半，犹端也。前后取，则端中也。■必半，毋与非半；不可■也。
可无也，已给，则当给，不可无也。久有穷而穷。
正丸，无所处而不中县，抟也。
伛宇不可偏举，字也。进行者，先敷近，后敷远。
行者行者，必先近而后远。远近，修也；先后，久也。民行修，必以久也。
一方尽类，俱有法而异。或木或石，不害其方之相合也。尽类犹方也。物俱然。
牛狂与马惟异，以牛有齿，马有尾，说牛之非马也。不可。是俱有，不偏有，偏无有。曰之与马不类，用牛有角、马无角，是类不同也。若举牛有角、马无角，以是为类之不同也，是狂举也，犹牛有齿、马有尾。
或不非牛而非牛也，则或非牛或牛而牛也可。故曰：牛马非牛也未可，牛马牛也未可。则或可或不可，而曰 牛马牛也未可 亦不可。且牛不二，马不二，而牛马二。则牛不非牛，马不非马，而牛马非牛非马，无难。
彼：正名者彼、此，彼此，可。彼彼止于彼，此此止于此，彼此，不可，彼且此也，彼此亦可。彼此止于彼此，若是而彼此也，则彼亦且此此也。
唱无过，无所周，若稗。和无过，使也，不得已。唱而不和，是不学也；智少而不学，必寡。和而不唱，是不教也；智而不教，功适息。使人夺人衣，罪或轻或重；使人予人酒，或厚或薄。
闻在外者所不知也，或曰： 在室者之色，若是其色。 是所不智若所智也。犹白若黑也，谁胜？是若其色也，若白者必白。今也智其色之若白也，故智其白也。夫名，以所明正所不智，不以所不智疑所明。若以尺度所不智长。外，亲智也；室中，说智也。
以悖，不可也。出入之言可，是不悖，则是有可也。之人之言不可，以当，必不审。惟：谓是霍，可，而犹之非夫霍也。谓彼是是也，不可。谓者毋惟乎其谓。彼犹惟乎其谓，则吾谓不行；彼若不惟其谓，则不行也。
无： 南者有穷则可尽，无穷则不可尽。有穷、无穷未可智，则可尽、不可尽，不可尽，未可智。人之盈之否未可智，而必人之可尽、不可尽亦未可智，而必人之可尽爱也，悖。 人若不盈先穷，则人有穷也，尽有穷无难，盈无穷，则无穷尽也，尽有穷无难。
不二智其数，恶知爱民之尽文也？或者遗乎其问也？尽问人，则尽爱其所问。若不智其数，而智爱之尽文也，无难。
仁：仁，爱也；义，利也。爱、利，此也；所爱、所利，彼也。爱、利
不相为内、外，所爱、利亦不相为外内。其为仁内也，义外也，举爱与所利也，是狂举也。若左目出，或目入。
学也以为不知学之无益也，故告之也。是使智学之无益也，是教也。以学为无益也，教，悖。
论诽：诽之可不可。以理之可诽，虽多诽，其诽是也；其理不可非，虽少诽，非也。今也谓多诽者不可，是犹以长论短。
不诽，非已之诽也。不非诽。非可非也，不可非也。是不非诽也。
物甚长甚短，莫长于是，莫短于是，是之是也非是也者，莫甚于是。
取高下，以善不善为度。不若山泽，处于善于处上。下所请，上也。
不是：是，则是，且是焉。今是文于是，而不于是，故是不文是不文，则是而不文焉。今是不文于是，而文与是，故文与是不文同说也。
