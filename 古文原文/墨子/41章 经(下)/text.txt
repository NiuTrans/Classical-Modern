止，类以行人。说在同。所存与者，于存与孰存？驷异说。推类之难。说在之大小。五行毋常胜。说在宜。物尽同名：二与斗，爱，食与招，白与视，丽与，夫与履。一，偏弃之，谓而固是也。说在因。不可偏去而二。说在见与俱、一与二、广与修。无 欲、恶之为益、损 也。说在宜。不能而不害。说在害。损而不害。说在余。异类不吡。说在量。知而不以五路。说在久。偏去莫加少。说在故。必热。说在顿。假，必悖。说在不然。知其所以不知。说在以名取。物之所以然，与所以知之，与所以使人知之，不必同。说在病。无，不必待有。说在所谓。疑。说在逢、循、遇、过。擢，虑不疑。说在有、无。合与一，或复否。说在拒。且然，不可正，而不用害工。说在宜欧。物，一体也。说在俱一、惟是。均之，绝、不。说在所均。字，或徙。说在长宇、久。尧之义也，生于今而处于古，而异时。说在所义。
二临鉴而立，景到。多而若少。说在寡区。狗，犬也。而杀狗非杀犬也，可。说在重。鉴位，景一小而易，一大则正。说在中之外内。使，殷、美。说在使。鉴团景一。不坚白。说在。荆之大，其沈，浅也。说在具。无久与宇坚白。说在因。以槛为抟，于 以为 ，无知也。说在意。在诸其所然、未者然。说在于是推之。意未可知。说在可用过仵。景不徙。说在改为。一，少于二而多于五。说在建住。景二。说在重。非半弗■，则不动。说在端。景到，在午有端与景长。说在端。可无也，有之而不可去。说在尝然。景迎日。说在抟。正而不可担，说在抟。景之小、大。说在地正、远近。宇进无近。说在敷。天，而必正。说在得。行循以久。说在先后。贞而不挠。说在胜。一法者之相与也尽，若方之相合也。说在方。契与枝板。说在薄。狂举，不可以知异。说在有不可。牛马之非牛，与可之同。说在兼。倚者不可正。说在剃。循此循此，与彼此同。说在异。推之必往。说在废材。唱和同患。说在功。买无贵。说在仮其贾。闻所不知若所知，则两知之。说在告。贾宜则售。说在尽。以言为尽悖，悖。说在其言。无说而惧。说在弗心。唯吾谓非名也，则不可。说在仮。或，过名也。说在实。无穷不害兼。说在盈否知。知之、否之足用也，谆。说在无以也。不知其数而知其尽也。说在明者。谓辩无胜，必不当。说在辩。不知其所处，不害爱之。说在丧子者。
无不让也，不可。说在始。
仁、义之为内、外也，内。说在仵颜。
于一，有知焉，有不知焉。说在存。
学之，益也。说在诽者。
有指于二，而不可逃。说在以二絫。
诽之可否，不以众寡。说在可非。
所知而弗能指。说在春也、逃臣、狗犬、贵者。
非诽者谆。说在弗非。
知狗，而自谓不知犬，过也。说在重。
物甚不甚。说在若是。
通意后对。说在不知其谁谓也。
取下以求上也。说在泽。
是是与是同。说在不州。
