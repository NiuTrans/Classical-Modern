◎兵卫志中
○御帐亲军
汉武帝多行幸之事，置期门、佽飞、羽林之目，天子始有亲军。唐太宗加亲、勋、翊、千牛之卫，布腹心之地，防卫密矣。辽太祖宗室盛强，分迭剌部为二，宫卫内虚，经营四方，未遑鸠集。皇后述律氏居守之际，摘蕃汉精锐为属珊军。太宗益选天下精甲，置诸爪牙为皮室军。合骑五十万，国威壮矣。
大帐皮室军：太宗置，凡三十万骑。
属珊军：地皇后属，二十万骑。
宫卫骑军
太祖以迭剌部受禅，分本部为五院、六院，统以皇族，而亲卫缺然。乃立斡鲁朵法，裂州县，割户丁，以强干弱支。诒谋嗣绩，世建宫卫。入则居守，出则扈从，葬则因以守陵。有兵事，则五京、二州各提辖司传檄而集，不待调发州县、部族，十万骑军已立具矣。恩意亲洽，兵甲犀利，教练完习。简天下精锐，聚之腹心之中。怀旧者岁深，增新者世盛。此军制之良者也。
弘义宫：正丁一万六千，蕃汉转丁一万四千，骑军六千。
长宁宫：正丁一万四千，蕃汉转丁一万二千，骑军五千。
永兴宫：正丁六千，蕃汉转丁一万四千，骑军五千。
积庆宫：正丁一万，蕃汉转丁一万六千，骑军八千。
延昌宫：正丁二千，蕃汉转丁六千，骑军二千。
彰愍宫：正丁一万六千，蕃汉转丁二万，骑军一万。
崇德宫：正丁一万二千，蕃汉转丁二万，骑军一万。
兴圣宫：正丁二万，蕃汉转丁四万，骑军五千。
延庆宫：正丁一万四千，蕃汉转丁二万，骑军一万。
太和宫：正丁二万，蕃汉转丁四万，骑军一万五千。
永昌宫：正丁一万四千，蕃汉转丁一万，骑军一万。
敦睦宫：正丁六千，蕃汉转丁一万，骑军五千。
文忠王府：正丁一万，蕃汉转丁一万六千，骑兵一万。
十二宫一府，自上京至南京总要之地，各置提辖司，重地每宫皆置，内地一二而已。太和、永昌二宫宜与兴圣、延庆同，旧史不见提辖司，盖阙文也。
南京：弘义宫提辖司。长宁宫提辖司。永兴宫提辖司。积庆宫提辖司。延昌宫提辖司。彰愍宫提辖司。崇德宫提辖司。兴圣宫提辖司。延庆宫提辖司。敦睦宫提辖司。文忠王府提辖司。
西京：弘义宫提辖司。长宁宫提辖司。永兴宫提辖司。积庆宫提辖司。彰愍宫提辖司。崇德宫提辖司。延庆宫提辖司。文忠王府提辖司。
奉圣州：弘义宫提辖司。长宁宫提辖司。永兴宫提辖司。积庆宫提辖司。彰愍宫提辖司。崇德宫提辖司。兴圣宫提辖司。延庆宫提辖司。文忠王府提辖司。
平州：弘义宫提辖司。长宁宫提辖司。永兴宫提辖司。积庆宫提辖司。延昌宫提辖司。彰愍宫提辖司。兴圣宫提辖司。延庆宫提辖司。文忠王府提辖司。
中京：延昌宫提辖司。文忠王府提辖司。
上京：文忠王府提辖司。
凡诸宫卫，丁四十万八千，出骑军十万一千。
大首领部族军
辽亲王大臣，体国如家，征伐之祭，往往置私甲以从王事。大者千余骑，小者数百人，著籍皇府。国有戎政，量借三五千骑，常留余兵为部族根本。
太子军。伟王军。永康王军。于越王军。麻答军。五押军。
众部族军
众部族分隶南北府，守卫四边，各有司法，具如左。
北府凡二十八部。
侍从宫帐：奚王府部。
镇南境：五院部。六院部。
东北路招讨司：乌隗部。
东北路统军司：遥里部。伯德部。奥德部。南克部。北克部。图卢部。术者达鲁虢部。
河西部。
西北路招讨司：突吕不部。奥衍女直部。室韦部。
西南路招讨司：涅剌部。乌古涅剌部。涅剌越兀部。梅古悉部。颉的部。匿讫唐古部。鹤剌唐古部。
黄龙府都部署司：隗衍突厥部。奥衍突厥部。北唐左部。五国部。
乌古敌烈统军司：迭鲁敌烈部。戍隗乌石部：北敌烈部。
南府凡一十六部。
镇驻西南境：乙室部。
西南路招讨司：品部。迭达迭剌部。品达鲁虢部。乙典女直部。
西北路招讨司：楮特部。
东北路统军司：达马鼻古德部。
东北路女直兵马司：乙室奥隗部。
东京都部署司：楮特奥隗部。窈爪部。稍瓦部。曷术部。
戌倒塌岭：讹仆括部。
屯驻本境：撒里葛部。南唐古部。薛特部。
