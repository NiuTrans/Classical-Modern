◎皇子表
帝官天下，王者为焉。至于亲九族，敬五宗，其揆一也。三代以上，封建久长，故吴、鲁、燕、蔡、卫、晋、郑，太史迁既者《世家》，又列《年表》，不厌其详。自汉以降，封建实亡，犹有其名，长世者登《世家》，自绝者置《列传》，然王子侯犹可以年表也，班固以为文无实，并诸侯削年而表，世君子之韪之。自魏以降，不帝不世，王侯身徙数封，朝不谋夕，于是列而传之。功不足以垂法，罪不足以著戒，碌碌然，抑又甚焉。
今摘其功罪杰然者列诸《传》；叙亲亲之恩，敬长之义，而无他可书者，略表见之，为《皇子表》。
(表略)
