男国藩跪禀
父母亲大人万福金安。男自考差后，癣疾日愈，现在头面已不甚显矣，身上自腰以下，亦十去七八，自腹以下尚未治，万一极差，尽可面圣谢恩。但如此顽病，而得渐好，已为非常之喜，不敢复设妄想矣。
六弟捐监，于五月廿八日具呈，闰月初兑银，廿一日可领照。六月初一日可至国子监考到，十四日即可录科。仰承祖父叔父之余荫，六弟幸得成就功名，敬贺敬贺！
男身体平安，现服补气汤药，内有高丽参焦术，男妇及孙男女四人并如常。四弟自树堂教书之后，功课益勤，六弟近日文章，虽无大进，亦未荒担余俟续呈。
男谨禀。（道光二十六年闰五月十五日）
