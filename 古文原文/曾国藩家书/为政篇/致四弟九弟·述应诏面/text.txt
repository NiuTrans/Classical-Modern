沅澄弟左右：
初二接奉寄谕，饬沅弟迅速进京陛见，兹用排单恭禄谕旨，咨至弟处。上年十二月，温斋先生力言京师上大夫于沅弟毫无间言，余吕知不久必有谕旨片召，特不料有如是之速。余抉于日复奏一次，言弟所患夜不成寐之病，尚未痊愈，赶紧调理，一俟稍痊，即行进京，一面函商臣弟国荃，今将病状详细陈明云云。沅弟奉旨后，望作一折，寄至金陵，附余发折之便更奏。
余意不寐屡醒之症，总由元二年用心太过，肝家亦暗暗受伤。必须在家静养一年或右奏效，明春再行出山，方为妥善。若此再后有谕旨来催，亦须稍能成寐，乃可应诏急出，不审两弟之意，以为何如？筱荃来抚吾湘，诸事尚不至在有更张，惟次山以微罪去官，令人怅怅！沅弟前函有长沙之行，想正值移宫换羽之际，难为情也。（同治六年三月初四日）
