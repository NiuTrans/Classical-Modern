四位老弟足下：
初二早，皇上御门办事。余蒙天恩，得升詹事府右春坊右庶子。次日具折谢恩，蒙召见勤政殿天语垂问，共四十余句。是日同升官者，李菡升都察院左副都御史，罗停衍升通政司副使，及余共三人。余蒙祖父金泽，频叨分之荣，此次升官，尤出意外，日夜恐惧修，实无德足以当之。诸弟远隔数千里，必须匡我之不逮，时时寄书现我之过。务使累切积德，不自我一人而呼，则庶几持盈保民，得免带致颠危，诸弟能常进箴规，则弟即吾之良师益友也。诸弟亦宜常存敬畏，勿谓家有人作官，而遂敢于侮人，勿谓已有文学，而遂敢于情才傲人，常存此心，则是载福之道也。
今年新进士善书甚多，而湖南尤甚，萧史楼既得状元，而周荇农霆昌去岁中南元，孙芝房鼎臣又取朝元，可谓极盛。现在同乡请人，讲求词章之学者固多，讲求性理之学者亦不少，将来省运必不盛。
余身体平安，惟应酬太繁，目不暇给，自咕月进闱以来，到今已满月，末得看书。内人身体极弱，而无病痛。医者云： 必须服大补，乃可回元。 现在所服之药，与母亲大人十五年前所服之白术黑方略同，差有效验。儿女四人，皆平安顺如常。
去年寄家之银两，几次写信，求将分给戚族之数目，详实告我，而到今无一字见示，殊不可解。以后务求将帐目开出寄京，以释我之疑，又余所欲问家乡之事甚多，兹另开一单，烦弟一条对，是祷！兄国藩草。（道光二十五年五月初五日）
