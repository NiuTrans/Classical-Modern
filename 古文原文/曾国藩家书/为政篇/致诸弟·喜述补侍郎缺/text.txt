澄侯温甫子值季洪四位老弟左右：
正月十日曾寄家信，甚为详备。二月初三接到澄弟十一月二十夜之信，领悉一切。今年大京察，侍郎中休致者二人，德远村冯吾园两先生也，余即补吾国先生之缺。向来三载考绩，外官谓之大计，京官谓之京察。京察分三项，一二品大员及三品之副都御史，皇上皆能记忆其人，不必引见，御笔自下朱谕，以为彰瘅，此一项也。自宗人府丞以下，凡三四五品京官，曾引见，有黜而无陟，前在碾儿胡同时，间墨学士奎光，即引见体致者也，此一项也。自五品而下，如翰林内阁御史大部，由各堂官考差，分别一二三等，一等则放府道，从前如劳辛阶易念园。今年如陈竹伯，皆京察一等也，此一项也。
余自到礼部，比从前较忙冗，恨不得有人帮办离中琐细事：然以家中祖父之病，父叔勤苦已极，诸弟万无来京之理。且如温甫在京，佟主再三劝诱，令之南归，今岂肯再蹈覆辙，今之北来。江岷樵以拣发立官达浙，岷樵即应允矣。适徐爱渠清星阶教书，星阶立即就徐馆，言定秩间仍往浙依江，江亦应允。
邹墨林自河南来京，意欲捐教，现寓圆通观，其为人实诚笃君子也。袁漱六新正初旬，忽吐血数天，现已痊愈。黄正斋竟为本部司员，颇难为情。余一切循嫌恭之道，欲破除江平，而黄总不免拘谨。余现尚未换绿呢车，惟添一骡，盖八日一赴园，不能不三牲口也。书不一一。兄国藩草。（道光二十九着二月初六日）
