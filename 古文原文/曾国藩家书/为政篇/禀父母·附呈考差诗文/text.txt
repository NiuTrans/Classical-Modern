男国藩跪禀
父母亲大人万福金安。五月初二日，赴圆明园，初六日在正大光明报考试，共二百七十人入场，湖南凡是十二人。首题无为小人儒，次题任官惟贤才一节，诗题霖雨即零，得沾字。男两文各六百字，全卷未错落一字。惟久病之后，两眼朦胧，场中写前二开不甚得意，后五开略好。今年考差，好手甚多，男卷难于出色。兹命四弟誉头篇与诗一夔寄回，伏乞大人赐观，男在场中不敢潦草，则知男病后精神，毫无伤损，可以放心。犄男写卷不得意，则求大人不必悬望得差。堂上大人不以男病为优，不以得差为望，则男心安逸矣。
男身上癣疾，经张医调治，已愈十之七八。若从此渐渐好去，不过闰月，可奏全效。离中大小平安，男妇有梦熊之喜，大约八九月当生。四弟书法，日日长进。
冯树堂于五月十七到京，以后纪泽仍请树堂教，四弟可专心读书。六弟捐监，拟于本月内上兑，填写三代履历，里乡户长，一切男自斟酌，大人心可放心。
纪泽书已读至浩浩吴天，古诗己读半本，书皆熟，三孙女皆平安，同乡各家皆如常。京师今年久旱，屡次求雨，尚未优渥，皇上焦思，未知南省年岁何如也？
男谨禀。（道光二十六年五月十七日）
