男国藩跪禀
父母亲大人万福金安。九月十七日，接读家信，喜堂上各位老人安康，家事顺遂，无任欢慰！男今不得差，六弟乡试不售，想堂上大人不免内忧，然男则以不得为喜。盖天下之理，潢则招损，亢则有悔，日中则昃，月盈则亏，至当不易之理也。男毫无学识，而官至学士，频频非分之弟，祖父母皆康强，可谓盛极矣。
现在京官，翰林中无重庆下者，惟我家独享难得之福。是以男悚悚恐惧，不敢求非分之荣，但求堂上大人眠不得差，六弟不中为虑，则大慰矣！况男三次考差，两次已得，六初次下场，年纪尚轻，尤不必挂心也。
同县黄正斋，乡试当外帘差，出闱即患痰病，时明时昧，近日略愈。男癣疾近日大好，头面全下看见，身上亦好了。在京-切自知谨慎。男谨系。（道光二十六年九月十九日）
