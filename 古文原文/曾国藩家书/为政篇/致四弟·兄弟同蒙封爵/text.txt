澄弟左右：
初十日接牵恩旨，余蒙封侯爵，太子太保，沅蒙封伯爵，太子少保，均赏双眼花翎。沅部李臣典子爵，萧孚泗男爵，殊思异数，萃地一门。祖宗积累阴德，吾辈食此重禄。感激之余，弥增歉悚！
沅弟至六月甚辛苦，近日湿毒，十愈其七，初十十一十二等日戏酒宴客，每日百余席；况应酬周到，不以为苦，谚称人逢喜事精神爽，其信然欤？余拟于七月下旬回皖，九月再来金陵，十一月举行江南乡试。沅弟拟九十月回籍，各营应撤二万人，遣资尚无着也。（同治七年五月十四日）
