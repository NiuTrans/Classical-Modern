接家书，知季弟妇于二月初七日仙逝，何以一病不起？想系外感之正，弟向来襟怀不畅，适闻此噩耗，谅必哀伤不能自遣。惟弟体亦不十分强壮；尚当达观节哀，保重身体，应否回籍一行，待沅弟至三山来，与弟熟商，再行定夺。
长江数百里内，厘卡太多，若大通再抽船厘，恐商贾裹足，有碍大局，拟不批准，获港厘局，分设为数无多，拟批令改于华阳镇分设，为数较多，弟之所得较厚，又于外江水师，无交涉争利之嫌，更为妥善，诸嘱保重，至要至要！（同治年元二月廿一日）
