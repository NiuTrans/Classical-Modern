沅弟左右：
疏辞两席一节，弟所说甚有道理；然处大位大权，而兼享大名，自古曾有几人？能善其末路者，总须设法将权位二字，推让少许，减去几成，则晚节渐渐可以收场耳。今因弟之所陈，不复专疏奏请，遇便仍附片申请；但能于两席中辞退一席，亦是一妙。
李世忠处，余抉予以一函，一则四坝卡访请余派员经收，其银钱仍归渠用，一则渠派人在西坝，封捆淮北之盐，与抢夺无异，请其迅速停止，看渠如何回复？
本月接两次家信，交来人带寄弟阅。鼎三侄普读书，大慰大慰！其眉宇本轩昂出群，又温弟郁抑过甚，必有稍伸之一日也。弟军士气甚旺，可喜！然军中消息甚微，见以为旺，即通骄机。老子云： 两军相对，哀者胜矣。 其义最宜体验。
（同治二年正月十七日）
