沅季弟左右：
接专丁来信，下游之贼，渐渐蠢动，九月当有大仗开。此贼惯技，好于营盘远远包围。断我粮道。弟处有水师接济，或可无碍，不知多李二营何如？有米有柴，可济十日半月否？贼虽多，善战者究不甚多，礼希或可御之田以饭子孙耳。
杨镇南子哨官杨光宗，头发模而盘，吾早虑其不驯。杨镇南不善看人，又不善断事，弟若看有不妥洽之意，即饬令仍回兄处，另拨一营与弟换可耳。
吾于初十日至历口，十一日拟行六十里，赶到祁门县。十二日先太夫人忌辰，不欲纷纷迎接应酬也。宁国府一军，紧急之至，吾不能拨兵往援，而拟少济之饷，亦地主之道耳。（咸丰十年六月初十日）
