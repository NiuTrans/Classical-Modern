澄沅两弟左右：
腊月初六接沅弟来信，知己平安到家，慰幸无己！少荃初六日起行，己抵苏州。余于十四日入闱写榜，是夜二更发榜，正榜二百七十三，副榜四十八，闱墨极好，为三十所来所未有。
韫斋先生与副主考亦极得意，土子欢欣传诵。韫师定于二十六日起程，平景孙编奏请便道回浙，此间公私送程队约各三千有奇。各营挑浚奏淮河，已浚十分之六，约年内可以竣事。澄弟所劝大臣大儒致身之道，敬悉敬悉，惟目下精神，实不如从前耳。
《鸣原堂论文钞》、《东坡万言书》，弟阅之如尚有不能解者，宜写信来问。
弟每次问几条，余每次批几条，兄弟论文于三千里外，亦不减对床风雨之乐弟以不能文为此身缺憾，宜趁此家居时，苦学二三年，不可抛荒片刻也。（同治三年十二月十六日）
