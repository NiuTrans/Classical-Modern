澄侯四弟左右：
今年以来，贤弟实在劳苦，较之我在军营，殆过十倍，万望加意保养。祁阳之贼，或可不窜湘乡，万一窜入，亦系定数，余已不复县系。余自去年六月再出，无不批之禀，无不复之信，往来这嫌隙尤悔，业已消去十分之七八。惟办理军务，仍不能十分尽职，盖精神不足也。
贤弟闻我近日在外，尚有错处，不妨写信告我。余派委员伍华瀚在衡州坐探，每二日送信一次；家中若有军情报营，可由衡城交伍转送也。（咸丰九年五月初六日）
