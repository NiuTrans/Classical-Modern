澄侯沅甫两弟左右：
接家信，知叔父大人，已于三月二日安厝马公塘。两弟于家中两代老人养生送死之事，备极敬诚，将来必食报于子孙。闻马公场山势平衍，可决其无水蚁凶灾，尤以为慰。澄弟服补剂而大愈，幸甚幸甚！
吾平生颇讲求惜福二字之义，送来补药不断，且蔬菜亦较奢，自愧享用太过；然亦体握大弱，不得不尔。胡润帅李希庵常服辽参，则其享受更有过于余者。
家中后辈子弟，体弱学射，最足保养，起早尤千金妙方，长寿金丹也。（咸丰十年三月廿四日）
