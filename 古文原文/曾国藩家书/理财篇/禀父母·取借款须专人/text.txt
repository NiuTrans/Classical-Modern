男国藩跪禀，
父母大人万福金安。男于五月中旬，染瘟症，服药即效，已痊愈矣，而余热未尽，近日头上生癣，身上生热毒，每日服银花甘草等药，医云： 内热未故，宜发不宜遏抑，身上之毒，至秋即可全好，头上之癣，亦不至蔓延。 又云： 恐家中祖坟上有不洁处，虽不宜扰动，亦不可不打扫。 男以皮肤之患，不甚经意，仍读书应酬如故，饮食起居，一切如故。
男妇服附片高丽参熟地白术等药，已五十余日，饭量略加，尚未十分壮剑然行事起居，亦复如常，孙男女四人，并皆平安，家中仆婢皆好，前有信言寄金年伯高丽参二两，此万不可少，望如数分送。去年所送戚族银，男至今未见全单，男年轻识浅，断不敢自作主张，然家中诸事，男亦愿闻其详，求大人谕四弟将全单开示为望。
诸弟考试，今年想必有所得，如得入学，但择亲属拜客，不必遍拜，亦不必请酒，益恐亲族难于尖酬也，曾受恬去年所借钱，不知已寄到否？若未到，须专人去取，万不可缓。如心斋亦专差，则两家同去；如渠不专差，则我家独去，家中近日用度如何？男意有人做官，则待邻里不可不略松，而家用不可不守旧，不知是否？男谨禀。（道光二十五年六月十九日）
