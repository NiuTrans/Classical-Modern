男国藩跪禀
父母亲大人礼次，正月十五日，接到父亲，叔父十一月二十所发手书，敬悉一切，但折弃于腊月念八，在长沙起程，不知四弟何以尚未到省？祖母葬地，易敬臣之产甚是，男去冬已写信与朱尧阶，请渠寻地，兹又寄书与敬臣，尧阶看妥之后，可请敬臣一看，以尧阶为主，而以敬臣为辅，尧阶看定后，若毫无疑议，不再请敬臣可也，若有疑议，则请渠二人商之，男书先寄去，不再请敬臣可也，若有疑议，则请渠二人商之，男书先寄去，若请他时，四弟再写一信去，男有信禀祖父大人，不知祖父可允从否？若执意不听，则遵命不敢违拗，求大人相机而行。
大人念及京中恐无钱用，男在京事事省俭，偶值阙乏之时，尚有朋友可以通挪，去年家中收各项，约共五百金，望收藏二百勿用，以备不时之需，丁戊二年不考差，男恐无钱寄回，男在京用度，自有打算，大人不必挂心，此间情形，四弟必能详言之，家中办丧事情形，亦望四弟详告，共发孝衣几十件，飨祭几堂，远处来吊者几人，一一细载为幸！
男身体平安，一男四女，痘后俱好，男妇亦如常，闻母亲想六弟回家，叔父信来，亦欲六弟随公车南旋；此事须由六弟自家作主，男不劝之归，亦不敢留，家中诸务浩繁，四弟可一人经理；九弟季弟，必须读书，万不可耽搁他，九弟季弟亦万不可懒散自弃，去年江西之行，已不免为人所窃笑，以后切不可轻举妄动，只要天不管，地不管，伏案用功而已，在京时时想望者，只望诸弟中有一发愤自立之人，虽不得科名，亦是男的大帮手，万望家中勿以琐事耽搁九弟季弟；亦望两弟鉴我苦心，结实用功也，男之癣疾，近又小发，但不似去春之甚耳，同乡各家如常，刘月搓已于十五日到京，余俟续呈，谨禀。（道光二十六年正月十八日）
