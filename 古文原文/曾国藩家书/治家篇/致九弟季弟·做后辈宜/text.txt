季沅弟左右：
 接信知北岸日内尚未开仗，此问鲍张于十五日获胜，破万安街贼巢，十六日获胜，破休宁东门外二垒，鲍军亦受伤百余人。正在攻剿得手之际，不料十九日未刻，石坟之贼，破羊栈岭而入新岭，桐林岭同时被破，张军前后受敌，全局大震，比之徽州之失，更有甚焉。
余于十一日亲登羊栈岭，为大雾所述，目无所睹。十二日澄桐林岭，为大雪所阻。今失事恰在此二岭，岂果有天意哉？
目下张军最可危虑，其次则祁门老营，距贼仅八十里，朝发夕至，毫无庶阻。
现请求守垒之法，贼来则坚守以待援师，倘有疏虞，则志有素定，断不临难苟免。
回首生年五十余，除学问未成，尚有遗憾外，余差可免于大戾。贤弟教训后辈子弟，总当以勤苦为体，谦逊为用，以药骄佚之积习，余无他嘱。（咸丰十年十月二十日）
