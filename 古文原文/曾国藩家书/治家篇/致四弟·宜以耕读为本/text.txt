澄弟左右：
吾乡雨水沾，甲五科三科九三侄妇，皆有梦熊之祥，至为欣慰！
吾自五十以后，百无所求，惟望星冈公之后，丁口繁盛，此念刻刻不忘。吾都不及祖父远甚，惟此心则与祖父无殊。弟与沅弟望后辈添丁之念，又与阿兄无殊。或者天从人愿，鉴我三兄弟之城心，从此丁口日盛，亦未可知。
且即此一念，见我兄弟之同心，无论何房添丁，皆有至乐，和气致祥、自有可卜昌明之理：沅弟自去冬以来，忧郁无极，家眷拟不再接来署。
吾精力日衰，断不能久作此官。内人卒儿妇辈久居乡间，将一切规模立定，以讲读二字为本，乃是长久之计。（同治六年五月初五日）
