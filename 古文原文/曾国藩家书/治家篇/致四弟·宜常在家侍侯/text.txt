澄侯四弟左右：
胡二等来，知弟不在家，出看本县团练。吾兄弟五人，皆出外带勇，季居三十里外，弟又常常他出，遂无一人侍奉父亲膝下。温亦不克遄归侍奉叔父，实于《论语》远游吉惧二章之训相违。观余令九弟速来瑞州，与温并军，庶二人可以更番归剩澄弟宜时常在家，以尽温清之职，不宜干预外事，至嘱至嘱。
李次青自抚州退保崇仁，尚属安静。谁败勇之自抚回省者，日内在中丞署中，闹请口粮，与三年艾一村之局相似，实为可虑。
明年延师，父大人意欲请曾香海，甚好甚好！此君品学兼优，吾所素佩；弟可专人作书往聘，稍迟旬日，吾牙哟请之。其馆金丰俭，则父大人酌定，吾自营寄归可也。（咸丰六年十月初三日）
