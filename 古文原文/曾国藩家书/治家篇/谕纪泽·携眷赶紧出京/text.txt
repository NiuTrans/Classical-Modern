字谕纪泽儿，
吾于七月念五日在太湖县途次，痛闻吾母大故，是日仍雇小轿，行六十里，是夜未睡，写京中家信，料理一切，命尔等眷口于开吊后赶紧出京，念六夜发信，交湖北晰台寄京，念七发信，交江西抚台寄京，两信是一样说话，而江西信更详，恐到得尽，故由两处发耳，惟仓卒哀痛之中，有未尽想到者，兹又想出数条，开示于后：一、他人欠我帐目，算来亦将近千金，惟同年鄢勖斋，当时听其肤受之朔，而借与百金；其实此人并不足惜，今渠已参官，不复论已，此外凡有借我钱者，皆光景甚窘之人，此时我虽窘迫，亦不必向人索取，如袁亲家，黎樾乔、汤世兄、周荇农、邹云陵，此时皆不甚宽裕，至留京公车，如复生同年、吴镜云、李子彦、刘裕轩、曾爱堂诸人，尤为清苦异常，皆万不可向其索取，即送来亦可退还，盖我欠人之帐，即不能还清出京，人欠我之帐，而欲其还，是不恕也，从前黎樾乔出京时，亦极窘，而不肯索穷友之旋时，自必交还袁亲家处，此时亦不必告知渠家也，外间有借我者亦极窘，我亦不写信去问他。
一、我于念八念九，在九江耽搁两日，江西省城公送来奠分银一千两，余以三百两寄还债，以面匝兴今年之代捐贡银，及寄云兄代买皮货银之类，皆甚紧急，其银交湖北主考带进京，想到京时，家眷已出京矣，即交寄云兄择其急者而还这，下剩七百金，以二百余金在省城还帐，带四百余金至家办葬事。
一、驮轿要雇，即须二乘，尔母带纪鸿坐一乘，乳妈带六小姐五小姐坐一乘，若止一乘，则道上与众车不同队，极孤冷也，此外雇空太平车一乘，备尔母道上换用，又雇空轿车一乘，备尔与诸妹弱小者坐，其余用三套头大车，我之主见，大略如此；奢不妥当，仍请袁姻伯及毛黎各老伯斟酌，不必以我言为定准。
一、李子彦无论中否，皆须出京，可诸其与我家眷同行几天，行至雄县，渠分路至保定去，亦不甚驴也。到清江浦登船，可请郭雨三姻伯雇，或雇湖广划子二只亦可，或三扬州换雇江船，或雇湘乡钓钩子亦可，沿途须发家信，至清江浦，托郭姻伯寄信，至扬州，托刘星房老伯寄信，至池州托陈姻伯，至九江，亦可求九江知府寄，至湖北，托常太姻伯寄，以慰家中悬望，信面写法，另附一条。
一、小儿女等，须多做几件棉衣，道上十月固冷，船上尤寒也。
一、御书诗匾，及戴醇士、刘茶云、所写匾，俱可请徒匠启下，卷起带回，王孝凤借去天图，其民本系郭筠仙送我的，暂存孝凤处，将来请交筠仙。
一、我船上路，阻风十一日，尚止走得三百余里，极为焦灼，幸冯树堂由池州回家，来到船上，与我作伴，可一同到省，堪慰孤寂，京中可以放心。
一、江西送奠仪千金，外有门包百金，丁贵孙福等七人，已分去六十金，尚存四十金，将来罗福盛贵沈祥等到家，每人可分八九两，渠等在京要支钱，亦可支与他，渠等亦极苦也。
一、我在九江时，知府陈景曾，知县李福，皆待我极好；家眷过九江时，我已托他照应，但计决不讨关。（讨关，免关税也，讨快，但求快快放行，不免部税也。）尔等过时，渠苦照应，但可计决，不可代船户讨免关。
一、船上最怕盗贼，我在九江时，德化县派一差人护送，每夜安船后，差人唤塘兵打更，究竟好些家眷过池州时，可求陈姻伯饬县派一差人护送，沿途写一溜信，一径护送到湖南或略好些，若陈姻伯因系亲戚，避嫌不肯，则仍至九江，求德化县派差护送，每过一县换一差，不过赏大钱二百文。（咸丰二年八月初八日在蕲州舟中书）
