十三日，在湖北省城住一天，左思右想，只得仍回家，见吾父为是，拟十四日起行，由岳州湘阴，绕道出沅江益阳，以至湘乡，约须半月，沿途自知慎重，如果遇贼，即仍回湖北省城，陆续有家店寄京，不必挂念。
家眷既不出京，止将书检成箱内，搬一小房子，余物既不必动，余行李寄存常大人署中，留荆七孙福看守，自带丁韩二人回南，常又差四人护送，可以放心，涤生手示。（咸丰二年八月十三夜在湖北省城发）
