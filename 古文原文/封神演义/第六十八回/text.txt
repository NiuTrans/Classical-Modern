<strong>首阳山夷齐阻兵</strong>
诗曰：
首阳芳躅为纲常，欲树千秋叛逆防。数语唤回人世梦，一身表率死生光。求仁自是求仁得，义士还从义士扬。读罢史文犹自泪，空留齿颊有余香。
话说清虚道德真君见黄天化来问前程归着，欲说出所以，恐他不服；欲不说明自，又恐他误遭陷害。真君没奈何，只得将前去机关作一偈，听凭天命。真君作偈曰：
 逢高不可战，遇能即速回。金鸡头上看，蜂拥便知机。止得功为首，千载姓名题。若不知时务，防身有难危。 
道人作罢偈，黄天化年少英堆，那里放在心上。只见土行孙也来问惧留孙。惧留孙也知土行孙不好，他还进得关，死于张奎之手，也只得作一偈与土行孙存验，偈曰：
 地行道术既能通，莫为贪嗔错用功。撺出一獐咬一口，崖前猛兽带衣红。 
惧留孙作罢偈，土行孙谢过师尊。且说众仙与子牙作别，各回山岳而去。子牙同武王、众将进西岐城。武王回宫；子牙回帅府；大小众将俟候三日后，下教场听点。子牙次日作本谢恩，上殿来见武王。姜子牙金幞头、大红袍、玉带，将本呈上。只见上大夫散宜生接本，展于御案上。子牙俯伏奏曰： 姜尚何幸，蒙先王顾聘，未效涓埃之报，又蒙大王拜尚为将，知遇之隆，古今罕及。尚敢不效犬马之力，以报深恩也！今特表请驾亲征，以顺天人之愿。 武王曰： 相父此举，正合天心。 忙览表：
 大周十三年，孟春月，扫荡成汤天宝大元帅姜尚言：伏以观时应变，固天地之气运；杀伐用张，亦神圣之功化。今商王受不敬上天，荒淫不德，残虐无辜，肆行杀戮，逆天征伐，天愁民怨，致我西土十载不安；仰仗天威，自行殄灭。臣念此艰难之久，正值纣恶贯盈之时。天下诸侯，共会孟津。蒙准臣等之请，许以东征。万姓欢腾，将士踊跃。臣不胜感激，日夜祗惧：才疏德薄，恐无补报于涓埃；佩服王言，实有惭于节钺。特恳大王，大奋干刚，恭行天讨，亲御行营，托天威于咫尺，措全胜于前筹，早进五关，速会诸侯，观政于商。庶几天厌其秽，独夫授首，不独泄天人之愤，实于汤为有光。臣不胜激切惓望之至！谨具表以闻。 武王览完表，问曰： 相父此兵何日起程？ 子牙曰： 老臣操演停当，谨择吉日，再来请驾起程。 武王传左右： 治宴与相父贺喜。 君臣共饮。子牙谢恩出朝。次日，子牙下教场看操，过名点将。子牙五更时分至教军场，升了将台。军政司辛甲启元帅： 放炮竖旗，擂鼓点将。 子牙暗思： 今人马有六十万，须用四个先行方有协助。 子牙命军政司： 令南宫适、武吉、哪咤、黄天化上台来。 辛甲领令，令四将上台打躬。子牙曰： 吾兵有六十万，用你四将为先行，挂左、右、前、后印。你等各拈一阄，自任其事，毋得错乱。 四将声喏，子牙将四阄与四将各自拈认：黄天化拈着是头队先行；南宫适是左哨；武吉是右哨；哪咤是后哨。子牙大喜。令军政官簪花挂红，各领印信。四将饮过酒，谢了元帅。子牙又令杨戬、土行孙、郑伦各拈一阄，作三军督粮官。杨戬是头运；土行孙是二运；郑伦是三运。子牙令军政官取督粮印付与三将，俱簪花挂红，各饮三杯喜酒，三将下台。子牙令军政官取点将簿，先点：
黄飞虎、黄飞彪、黄飞豹、黄明、周纪、龙环、吴谦、黄天禄、黄天爵、黄天祥、辛免、太颠、闳夭、祁恭、尹勋周之四贤、八俊；
毛公遂、周公旦、召公奭、毕公高、伯达、伯适、仲突、仲忽、叔夜、叔夏、季随、季騧、姬叔干、姬叔坤、姬叔康、姬叔正、姬叔启、姬叔伯、姬叔元、姬叔忠、姬叔廉、姬叔德、姬叔美、姬叔奇、姬叔顺、姬叔平、姬叔广、姬叔智、姬叔勇、姬叔敬、姬叔崇、姬叔安──文王有九十九子，雷震子乃燕山所得，共为百子。文王有四乳，二十四妃，生九十九子，有三十六殿下习武，因纣王屡征西岐，阵亡十六位。
又有归将降佐：邓九公、太鸾、邓秀、赵升、孙焰红、晁田、晁雷、洪锦、季康、苏护、苏全忠、赵丙、孙子羽。
女将二员：龙吉公主、邓婵玉。
话说子牙点将已毕，传令： 令黄飞虎上台。 子牙曰： 成汤虽是气数已尽，五关之内必有精奇之士，不可不防备。当战者战，当攻者攻，其间军士须要演习阵图，方知进退之法，然后可破敌人。 随令军政官抬十阵牌放在台上：
一字长蛇阵；
二龙出水阵；
三山月儿阵；
四门斗底阵；
五虎巴山阵；
六甲迷魂阵；
七纵七擒阵；
八卦阴阳子母阵；
九宫八卦阵；
十代明王阵；
天地三才阵；
包罗万象阵。
子牙曰： 此阵俱按六韬之内，精演停当，军士方知进退之方。黄将军与邓将军、洪将军，你三位走一字长蛇阵。听炮响变以下诸阵，毋得错乱。 三将领令下台走此阵。正行之际，子牙传令： 点炮，化六甲迷魂阵。 竟不能齐。子牙看见，把三将令上台来，教之曰： 今日东征，非同小可，乃是大敌；若士卒教演不精，此是主将之羞，如何征伐！三位须是日夜操练，毋得怠玩，有乖军政。 三将领令下台，用心教习。子牙传令： 散操。众将打点，收拾东征。 翌日，子牙朝贺武王毕，子牙奏曰： 人马军粮皆一应齐备，请大王东行。 武王问曰： 相父将内事托与何人？ 子牙曰： 上大夫散宜生可任国事，似乎可托。 武王又曰： 外事托与何人？ 子牙曰： 老将军黄滚历练老成，可任军国重务。 武王大喜： 相父措处得宜，使孤欢悦。 武王退朝，入内宫见太姬，曰： 上启母后知道：今相父姜尚会诸侯于孟津，孩儿一进五关，观政于商，即便回来，不敢有乖父训。 太姬曰： 姜丞相此行，决无差失。孩儿可一应俱依相父指挥。 吩咐宫中治酒，与武王饯行。
翌日，子牙把六十万雄师竟出西岐。武王亲乘甲马，率御林军来至十里亭。只见众御弟排下九龙席，与武王、姜元帅饯行。众弟进酒武王与子牙用罢，乘吉日良辰起兵。此正是纣王三十年三月二十四日。起兵点起号炮，兵威甚是雄壮。怎见得，有诗为证，诗曰：
征云蔽日隐旌旗，战士横戈纵铁骑。飞剑有光来紫电，流星斜挂落金藜。将军猛烈堪图画，天子威仪异所施。漫道吊民来伐罪，方知天地果无私。
话说大势雄兵离了西岐，前往燕山，一路而来，三军欢悦，百倍精神。行过了燕山，正往首阳山来。大队人马正行，只见伯夷、叔齐二人，宽衫、博袖、麻履、丝绦，站立中途，阻住大兵；大呼曰： 你是那里去的人马？我欲见你主将答话。 有哨探马报入中军： 启元帅：有二位道者欲见千岁并元帅答话。 子牙听说，忙请武王并辔上前。只见伯夷、叔齐向前稽首曰： 千岁与子牙公，见礼了。 武王与子牙欠身曰： 甲冑在身，不能下骑。二位阻路，有何事见谕？ 夷、齐曰： 今日主公与元帅起兵往何处去？ 子牙曰： 纣王无道，逆命于天，残虐万姓，因奴正士，焚炙忠良，荒淫不道，无辜吁天，秽德彰闻。惟我先王，若日月之照临，光于四方，显于西土，命我先王肃将天威，大勋未集。惟我西周诞及多方，肆予小子，恭行天之罚。今天下诸侯一德一心，大会于孟津，我武维扬，侵于之疆，取彼凶残，杀伐用张，于汤有光。此予小子不得已之心也。 夷、齐曰： 臣闻 子不言父过，臣不彰君恶 。故父有诤子，君有诤臣。只闻以德而感君，未闻以下而伐上者。今纣王，君也，虽有不德，何不倾城尽谏，以尽臣节，亦不失为忠耳。况先王以服事殷，未闻不足于汤也。臣又闻 至德无不感通，至仁无不宾服 。苟至德至仁在我，何凶残不化为淳良乎！以臣愚见，当退守臣节，体先王服事之诚，守千古君臣之分，不亦善乎。 武王听罢，停骖不语。子牙曰： 二位之言虽善，予非不知；此是一得之见。今天下溺矣，百姓如坐水火，三纲已绝，四维已折，天怒于上，民怨于下，天翻地覆之时，四海鼎沸之际。惟天矜民，民之所欲，天必从之。况夫天已肃命于我周，若不顺天，厥罪惟均。且天视自我民视，天听自我民听。百姓有过，在予一人。今予必往。如逆天不顺，非予先王有罪，惟予小子无良。 子牙左右将士欲行，见伯夷、叔齐二人言之不巳，心上甚是不快。夷、齐见左右俱有不豫之色，众人挟武王、子牙欲行，二人知其必往，乃跪走于马前，揽其辔，谏曰： 臣受先王养老之恩，终守臣节之义，不得不尽今日之心耳。今大王虽以仁义服天下，岂有父死不葬，援及干戈，可谓孝乎？以臣伐君，可谓忠乎？臣恐天下后世必有为之口实者。 左右众将见夷、齐叩马而谏，军士不得前进，心中大怒，欲举兵杀之。子牙忙止之曰： 不可。此天下之义士也。 忙令左右扶之而去，众兵方得前进。──后伯夷、叔齐入首阳山，耻食周粟，采薇作歌，终至守节饿死。至今称之，犹有余馨。此是后事。不表。
且说子牙大势雄师离了首阳山，往前正发。正是：
腾腾杀气冲霄汉，簇簇征云盖地来。
子牙人马行至金鸡岭。岭上有一支人马，打两杆大红旗，驻札岭上，阻住大兵。哨马报至军前： 启元帅：金鸡岭有一支人马阻住，大军不能前进，请令定夺。 子牙传令： 安下行营。 升帐坐下，着探事军打探： 是那里人马在此处阻军？ 话犹未了，只见左右来报： 有一将请战。 子牙不知是那里人马，忙传令问： 谁人见阵走一遭？ 有左哨先行南宫适上帐应声曰： 末将愿往。 子牙曰： 首次出军，当宜小心。 南宫适领令上马，炮声大振，一马走出营前。见一将幞头铁甲，乌马长枪。怎见得，有赞为证，赞曰：
将军如猛虎，战骑可腾云。铁甲生光艳，皂服衬龙文。赤胆扶真主，忠肝保圣君。西岐来报效，赶驾立功勋。子牙逢此将，门徒是魏贲。
南宫适问曰： 你是那里无名之兵，敢阻西岐大军？ 魏贲曰： 你是何人？往那里去？ 南宫适答曰： 俺元帅奉天征讨而伐成汤，你敢大胆粗心，阻吾大队人马！ 大喝一声，舞刀直取。此将手中枪赴面交还。两马相交，刀枪并举，战有三十回合。南宫适被魏贲直杀得汗流脊背，心下暗思： 才出兵至此，今日遇这员大将，若败回大营，元帅必定见责。 南宫适心上出神，不堤防被魏贲大喝一声，抓住南宫适的袍带，生擒过马去。魏贲曰： 吾不伤你性命，快请姜元帅出来相见。 又把南宫适放回营来。军政官报入中军： 南宫适听令。 子牙传令： 令来。 南宫适上帐，将 被擒放回，请元帅定夺 说了一遍。子牙听得大怒曰： 六十万人马，你乃左哨首领官，今一旦先挫吾锋，你还来见我？ 喝左右： 绑出辕门，斩讫报来！ 左右随将南宫适推出辕门来。魏贲在马上，见要斩南宫适，在马上大叫曰： 刀下留人！只请姜元帅相见，吾自有机密相商！ 军政官报入帐中： 启老爷：那人在辕门外，叫 刀下留人，请元帅答话，自有机密相商。  子牙大骂： 匹夫擒吾将而不杀，反放回来，如今又在辕门讨饶！速传令摆队伍出行营！ 炮声响处，大红宝纛旗摇，只见辕门下一对对都是红袍金甲，英雄威猛，先行官骑的是玉麒麟，纠纠杀气；哪咤登风火轮，昂昂眉宇；雷震子蓝面红发，手执黄金棍；韦护手捧降魔杵，俱是片片云光。正是：
盔山甲海真威武，一派天神滚出来。
话说子牙在四不相上问曰： 你是谁人，请吾相见？ 魏贲见子牙威仪整饬，兵甲鲜明，知其兴隆之兆，乃滚鞍下马，拜伏道傍，言曰： 末将闻元帅天兵伐纣，特来麾下，欲效犬马微劳，附功名于竹帛耳。因未见元帅真实，末将不敢擅入。今见元帅士马之精，威令之严，仪节之盛，知不专在军威而在于仁德也。末将敢不随鞭坠镫，共伐此独夫，以泄人神之愤耶。 子牙随令进营。魏贲上帐，复拜在地曰： 末将幼习枪马，未得其主，今逢明君与元帅，乃魏贲不负数载功夫耳。 子牙大喜。魏贲复跪而言曰： 启元帅：虽然南将军一时失利，望元帅怜而赦之。 子牙曰： 南宫适虽则失利，然既得魏将军，反是吉兆。 传令： 放来。 左右将南宫适放上帐来。南宫适谢过子牙。子牙曰： 你乃周室元勋，身为首领，初阵失机，理当该斩；奈魏贲归周，乃先凶而后吉。虽然如此，你可将左哨先行印与魏贲，你自随营听用。 实时将魏贲挂补了左哨。彼时南宫适交代印绶毕。子牙传令起兵。不表。
且说只因张山阵亡，飞报至汜水关，韩荣已知子牙三月十五日金台拜将，具本上朝歌。那日微子看本，知张山阵亡，洪锦归周，忙抱本入内庭，见纣王，具奏张山为国捐躯。纣王大骇： 不意姬发猖獗至此！ 忙传旨意，鸣钟鼓临殿。百官朝贺。纣王曰： 今有姬发大肆猖獗，卿等有何良谋可除西土大患？ 言未毕，班中闪出中大夫飞廉，俯伏奏曰： 姜尚乃昆仑左术之士，非堂堂之兵可以擒剿，陛下发诏，须用孔宣为将。他善能五行道术，庶几反叛可擒，西土可剿。 纣王准奏，遣使命持诏往三山关来，一路无词。正是：
使命马到传飞檄，九重丹诏凤衔来。
话说使命官至三山关传： 接旨意。 孔宣接至殿上。钦差官开读诏旨。孔宣跪听宣读：
 诏曰：天子有征伐之权，将帅有阃外之寄。今西岐姬发大肆猖獗，屡挫王师，罪在不赦。兹尔孔宣，谋术两全，古今无两，允堪大将；特遣使赍尔斧、钺、旌旗，特专征伐。务擒首恶，剿灭妖人，永清西土，尔之功在社稷，朕亦与有荣焉。朕决不惜茅土之封，以赉有功。尔其钦哉！故兹尔诏。 孔宣拜罢旨意，打发天使回朝歌，连夜下营，整点人马，共有十万。即日拜宝纛旗，离了三山关，一路上晓行夜住，饥餐渴饮。在路行程，也非一日。那日探马报入中军： 有汜水关韩荣接元帅。 孔宣传令： 请来。 韩荣至中军打躬： 元帅此行来迟了。 孔宣曰： 为何迟了？ 韩荣曰： 姜子牙三月十五日金台拜将，人马已出西岐了。 孔宣曰： 料姜尚有何能！我此行定拏姬发君臣解进朝歌。 吩咐： 可速开关。 把人马催动前往西岐大道而来。不一日，至金鸡岭。哨探马来报： 金鸡岭下周兵已至，请令定夺。 孔宣传令： 将大营驻札岭上阻住周兵。 不知胜负如何，且听下回分解。
