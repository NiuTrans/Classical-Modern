<strong>子牙设计收九公</strong>
诗曰：
姻缘前定果天然，须信红丝足下牵。敌国不妨成好合，仇雠应自得翩联。子牙妙计真难及，鸾使奇谋枉用偏。总是天机离预料，纣王无福镇乾坤。
话说散宜生出城，来至汤营，对旗门官曰： 辕门将校，报与你邓元帅得知：岐周差上大夫散宜生有事求见。 军政官报进中军： 启元帅：岐周差上大夫有事求见。 邓九公曰： 吾与他为敌国，为何差人来见我！必定来下说词，岂可容他进营，惑乱军心。你与他说： 两国正当争战之秋，相见不便。  军政官出营，回复散宜生。宜生曰：  两国相争，不阻来使。 相见何妨？吾此来奉姜丞相命，有事面决，非可传闻。再烦通报。 军政官只得又进营来，把散宜生言语对九公诉说一遍。九公沈吟。傍有正印先行官太鸾上前言曰： 元帅乘此机会放他进来，随机应变，看他如何说，亦可就中取事，有何不可？ 九公曰： 此说亦自有理。 命左右： 请他进来。 旗门官出辕门，对散宜生曰： 元帅有请。 散大夫下马，走进辕门，进了三层鹿角，行至滴水檐前。邓九公迎下来。散宜生鞠躬，口称： 元帅！ 九公曰： 大夫降临，有失迎侯。 彼此逊让行礼。后人有诗单赞子牙妙计，诗曰：
子牙妙算世无伦，学贯天人泣鬼神。纵使九公称敌国，蓝桥也自结姻亲。
话说二人逊至中军，分宾主坐下。邓九公曰： 大夫，你与我今为敌国，未决雌雄，彼此各为其主，岂得徇私妄议。大夫今日见谕，公则公言之，私则私言之，不必效舌剑唇枪，徒劳往返耳。予心如铁石，有死而已，断不为浮言所摇。 散宜生笑曰： 吾与公既为敌国，安敢造次请见。只有一件大事，特来请一明示，无他耳。昨因拿有一将，系是元帅门婿；于盘问中，道及斯意。吾丞相不忍骤加极刑，以割人间恩爱，故命宜生亲至辕门，特请尊裁。 邓九公听说，不觉大惊曰： 谁为吾婿，为姜丞相所擒？ 散宜生说： 元帅不必故推，令婿乃土行孙也。 邓九公听说，不觉面皮通红，心中大怒，厉声言曰： 大夫在上：吾只有一女，乳名婵玉，幼而丧母。吾爱惜不啻掌上之珠，岂得轻易许人。今虽及笄，所求者固众，吾自视皆非佳婿。而土行孙何人，妄有此说也！ 散宜生曰： 元帅暂行息怒，听不才拜禀：古人相女配夫，原不专在门第。今土行孙亦不是无名小辈，彼原是夹龙山飞龙洞惧留孙门下高弟；因申公豹与姜子牙有隙，故说土行孙下山，来助元帅征伐西岐。昨日他师父下山，捉获行孙在城，因穷其所事。彼言所以，虽为申公豹所惑，次为元帅以令爱相许，有此一段姻缘，彼因倾心为元帅而暗进岐城行刺，欲速成功，良有以也。昨已被擒，伏辜不枉。但彼再三哀求姜丞相、彼之师尊惧留孙曰： 为此一段姻缘，死不瞑目。 之语。即姜丞相与他师尊俱不肯赦，只予在傍劝慰：岂得以彼一时之过，而断送人间好事哉！因劝姜丞相暂且留人。宜生不辞劳顿，特谒元帅，恳求俯赐人间好事，曲成儿女恩情，此亦元帅天地父母之心。故宜生不避斧钺，特见尊颜，以求裁示。倘元帅果有此事，姜丞相仍将土行孙送还元帅，以遂姻亲，再决雌雄耳。并无他说。 邓九公曰： 大夫不知，此土行孙妄语耳。行孙乃申公豹所荐，为吾先行，不过一牙门裨将；吾何得骤以一女许之哉。彼不过借此为偷生之计，以辱吾女耳。大夫不可轻信。 宜生曰： 元帅也不必固却。此事必有他故。难道土行孙平白兴此一番言语，其中定有委曲。想是元帅或于酒后赏功之际，怜才惜技之时，或以一言安慰其心，彼便妄认为实，作此痴想耳。 九公被散宜生此一句话，买出九公一腔心事。九公不觉答道： 大夫斯言，大是明见！当时土行孙被申公豹荐在吾麾下，吾亦不甚重彼；初为副先行督粮使者，后因太鸾失利，彼恃其能，改为正先行官。首阵擒了哪咤，次擒黄天化，三次擒了姜子牙，被岐周众将抢回。土行孙进营，吾见彼累次出军获胜，治酒与彼贺功，以尽朝廷奖赏功臣至意。及至饮酒中间，彼曰： 元帅在上：若是早用末将为先行，吾取西岐多时矣。 那时吾酒后失口，许之曰： 你若取了西岐，吾将婵玉赘你为婿。 一来是奖励彼竭力为公，早完王事；今彼既已被擒，安得又妄以此言为口实，令大夫往返哉？ 散宜生笑曰： 元帅此言差矣。大丈夫一言既出，驷马难追。况且婚姻之事，人之大伦，如何作为儿戏之谈？前日元帅言之，土行孙信之；土行孙又言之，天下共信之；传与中外，人人共信，正所谓 路上行人口似碑 。将以为元帅相女配夫，谁信元帅权宜之术，为国家行此不得已之深衷也。徒使令爱千金之躯作为话柄，闺中美秀竟作口谈。万一不曲全此事，徒使令爱有白头之叹。吾窃为元帅惜之！今元帅为汤之大臣，天下三尺之童无不奉命；若一旦而如此，吾不知所税驾矣。乞元帅裁之。 邓九公被散宜生一番言语说得默默沉思，无言可答。只见太鸾上前，附耳说： ……如此如此，亦是第一妙计。 邓九公听太鸾之言，回嗔作喜曰： 大夫之言深属有理，末将无不应命。只小女因先妻早丧，幼而失教，予虽一时承命，未知小女肯听此言。俟予将此意与小女商确，再令人至城中回复。 散宜生只得告辞。邓九公送至营门而别。散宜生进城，将邓九公言语从头至尾说了一遍。子牙大笑曰： 邓九公此计，怎么瞒得我过！ 惧留孙亦笑曰： 且看如何来说。 子牙曰： 动劳散大夫，俟九公人来，再为商议。 宜生退去。不表。
且说邓九公与太鸾曰： 适才虽是暂允，此事毕竟当如何处置？ 太鸾曰： 元帅明日可差一能言之士，说， 昨日元帅至后营，与小姐商议，小姐已自听允；只是两边敌国，恐无足取信，是必姜丞相亲自至汤营纳聘，小姐方肯听信。 子牙如不来便罢，再为之计；若是他肯亲自来纳聘，彼必无带重兵自卫之理，如此，只一匹夫可擒耳。若是他带有将佐，元帅可出辕门迎接，至中军用酒筵赚开他手下众将，预先埋伏下骁勇将士，俟酒席中击杯为号，擒之如囊中之物。西岐若无子牙，则不攻自破矣。 九公闻说大喜： 先行之言，真神出鬼没之机！只是能言快语之人，随机应变之士，吾知非先行不可。乞烦先行明日亲往，则大事可成。 太鸾曰： 若元帅不以末将为不才，鸾愿往周营叫子牙亲至中军，不劳苦争恶战，早早奏凯回军。 九公大喜。一宿晚景不题。次日，邓九公升帐，命太鸾进西岐说亲。太鸾辞别九公出营，至西岐城下，对守门官将曰： 吾是先行官太鸾；奉邓元帅命，欲见姜丞相。烦为通报。 守城官至相府，报与姜丞相曰： 城下有汤营先行官太鸾求见，请令定夺。 子牙听罢，对惧留孙曰： 大事成矣。 惧留孙亦自暗喜。子牙对左右曰： 速与我请来。 守门官同军校至城下，开了城门，对太鸾曰： 丞相有请。 太鸾忙忙进城，行至相府下马。左右通报： 太鸾进府。 子牙与惧留孙降阶而接。太鸾控背躬身言曰： 丞相在上：末将不过马前一卒，礼当叩见；岂敢当丞相如此过爱？ 子牙曰： 彼此二国，俱系宾主，将军不必过谦。 太鸾再四逊谢，方敢就坐。彼此温慰毕。子牙以言挑之曰： 前者因惧道兄将土行孙擒获，当欲斩首；彼因再四哀求，言邓元帅曾有牵红之约，乞我少缓须臾之死，故此着散大夫至邓元帅中军，问其的确。倘元帅果有此言，自当以土行孙放回，以遂彼儿女之情，人间恩爱耳。幸蒙元帅见诺，俟议定回我。今将军赐顾，元帅必有教我。 太鸾欠身答曰： 蒙丞相下问，末将敢不上陈。今特奉主帅之命，多拜上丞相，不及写书；但主帅乃一时酒后所许，不意土行孙被获，竟以此事倡明，主帅亦不敢辞。但主帅此女，自幼失母，主帅爱惜如珠。况此事须要成礼；后日乃吉日良辰，意欲散大夫同丞相亲率土行孙入赘，以珍重其事，主帅方有体面，然后再面议军国之事。不识丞相允否？ 子牙曰： 我知邓元帅乃忠信之士，但几次天子有征伐之师至此，皆不由分诉，俱以强力相加；只我周这一段忠君爱国之心，并无背逆之意，不能见谅于天子之前，言之欲涕。今天假其便，有此姻缘，庶几将我等一腔心事可以上达天子，表白于天下也。我等后日，亲送土行孙至邓元帅行营，吃贺喜筵席。乞将军善言道达，姜尚感激不尽！ 太鸾逊谢。子牙遂厚款太鸾而别。太鸾出得城来，至营门前等令。左右报入营中： 有先行官等令。 邓九公命： 令来。 太鸾至中军。九公问曰： 其事如何？ 太鸾将姜子牙应允后日亲来言语，诉说一遍。邓九公以手加额曰： 天子洪福，彼自来送死！ 太鸾曰： 虽然大事已成，但防备不可不谨。 邓九公吩咐： 选有力量军士三百人，各藏短刀利刃，埋伏帐外，听击杯为号，左右齐出；不论子牙众将，一顿刀剁为肉酱！ 众将士得令而退。命赵升领一支人马，埋伏营左；侯中军炮响，杀出接应。又命孙焰红领一支人马，埋伏营右；侯中军炮响，杀出接应。又命太鸾与子邓秀在辕门赚住众将。又吩咐后营小姐邓婵玉领一支人马，为三路救应使。邓九公吩咐停当，专候后日行事。左右将佐俱去安排。不表。
且说子牙送太鸾出府归，与惧留孙商议曰： 必须……如此如此，大事可成。 光阴迅速，不觉就是第三日。先一日，子牙命： 杨戬变化，暗随吾身。 杨戬得令。子牙命选精力壮卒五十名，装作抬礼脚夫；辛甲、辛免、太颠、闳夭、四贤、八俊等充作左右应接之人，俱各藏暗兵利刃。又命雷震子领一支人马，抢他左哨，杀入中军接应。再命南宫适领一支人马，抢彼右哨，杀入中军接应。金咤、木咤、龙须虎统领大队人马，救应抢亲。子牙俱吩咐暗暗出营埋伏。不表。怎见得，有诗为证，诗曰：
汤营此日瑞筵开，专等鹰扬大将来。孰意子牙筹划定，中军炮响抢乔才。
且说邓九公其日与女婵玉商议曰： 今日子牙送土行孙入赘，原是赚子牙出城，擒彼成功。吾与诸将分剖已定；你可将掩心甲紧束，以备抢将接应。 其女应允。邓九公升帐，吩咐铺毡搭彩，俟候子牙。不题。且说子牙其日使诸将装扮停当。乃命土行孙至前听令。子牙曰： 你同至汤营，看吾号炮一响，你便进后营抢邓小姐，要紧！ 土行孙得令。子牙等至午时，命散宜生先行，子牙方出了城，望汤营进发。宜生先至辕门。太鸾接着，报于九公。九公降阶，至辕门迎接散大夫。宜生曰： 前蒙金诺，今姜丞相已亲自压礼，同令婿至此；故特令下官先来通报。 邓九公曰： 动烦大夫往返，尚容申谢。我等在此立等，如何？ 宜生曰： 恐惊动元帅不便。 邓九公曰： 不妨。 彼此等候良久，邓九公远远望见子牙乘四不相，带领脚夫一行不上五六十人，并无甲冑兵刃。九公看罢，不觉暗喜。只见子牙同众人行至辕门。子牙见邓九公同太鸾、散宜生俱立侯，子牙慌忙下骑。邓九公迎上前来，打躬曰： 丞相大驾降临，不才未得远接，望乞恕罪。 子牙忙答礼曰： 元帅盛德，姜尚久仰芳誉，无缘末得执鞭；今幸天缘，得罄委曲，姜尚不胜幸甚！ 只见惧留孙同土行孙上前行礼。九公问子牙曰： 此位是谁？ 子牙曰： 此是土行孙师父惧留孙也。 邓九公忙致款曲曰： 久仰仙名，未曾拜识；今幸降临，足慰夙昔。 惧留孙亦称谢毕。彼此逊让，进得辕门。子牙睁眼观看，只见肆筵设席，结彩悬花，极其华美。怎见得，有诗为证，诗曰：
结彩悬花气象新，麝兰香霭衬重茵。屏开孔雀千年瑞，色映芙容万谷春。金鼓两傍藏杀气，笙箫一派郁荆榛。孰知天意归周主，十万貔貅化鬼磷。
话说子牙正看筵席，猛见两边杀气上冲，子牙已知就里，便与土行孙众将丢个眼色；众人已解其意，俱衬上帐来。邓九公与子牙诸人行礼毕。子牙命左右： 抬上礼来。 邓九公方才接礼单看玩，只见辛甲暗将信香取出，忙将抬盒内大炮燃着。一声炮响，恍若地塌山崩。邓九公吃了一惊，及至看时，只见脚夫一拥而前，各取出暗藏兵器，杀上帐来。邓九公措手不及，只得望后就跑。太鸾与邓秀见势不谐，也往后逃走。只见四下伏兵尽起，喊声振天。土行孙绰了兵器，望后营来抢邓婵玉小姐。子牙与众人俱各抢上马骑，各执兵刃厮杀。那三百名刀斧手如何抵当得住。及至邓九公等上得马出来迎战时，营已乱了。赵升闻炮，自左营杀来接应，孙焰红听得炮响，从右营杀来接应；俱被辛甲、辛免等分投截杀。邓婵玉方欲前来接应，又被土行孙敌住，彼此混战。不意雷震子、南宫适两枝人马从左右两边杀过来。成汤人马反在居中，首尾受敌，如何抵得住；后面金咤、木咤等大队人马掩杀上来。邓九公见势不好，败阵而走；军卒自相践踏，死者不计其数。邓婵玉见父亲与众将败下阵来，也虚闪一刀，往正南上逃走。土行孙知婵玉善于发石伤人，遂用捆仙绳祭起；将婵玉捆了，跌下马来，被土行孙上前绰住，先擒进西岐城去了。子牙与众将追杀邓九公有五十余里，方鸣金收军进城。邓九公与子邓秀并太鸾、赵升等直至岐山下方才收集败残人马，查点军卒，见没了小姐，不觉伤感。指望擒拿子牙，孰知反中奸计，追悔无及。只得暂扎住营寨。不表。
且说子牙与惧留孙大获全胜，进城，升银安殿坐下。诸将报功毕。子牙对惧留孙曰： 命土行孙乘今日吉日良时，与邓小姐成亲，何如？ 惧留孙曰： 贫道亦是此意，时不宜迟。 子牙命土行孙： 你将邓婵玉带至后房，乘今日好日子，成就你夫妇美事。明日我另有说话。 土行孙领命。子牙又命侍儿。 搀邓小姐到后面，安置新房内去，好生伏侍。 邓小姐娇羞无那，含泪不语；被左右侍儿挟持往后房去了。子牙命诸将吃贺喜酒席。不题。且说邓小姐搀至香房，土行孙上前迎接。婵玉一见土行孙笑容可掬，便自措身无地，泪雨如倾，默默不语。土行孙又百般安慰。婵玉不觉怒起，骂曰： 无知匹夫，卖主求荣！你是何等之人，敢妄自如此？ 土行孙陪着笑脸答曰： 小姐虽千金之躯，不才亦非无名之辈，也不辱没了你。况小姐曾受我疗疾之恩，又是你尊翁泰山亲许与我，俟行刺武王回兵，将小姐入赘。人所共知。且前日散大夫先进营与尊翁面订，今日行聘入赘，丞相犹恐尊翁推托，故略施小计，成此姻缘。小姐何苦固执？ 婵玉曰： 我父亲许散宜生之言，原是赚姜丞相之计，不意误中奸谋，落在彀中，有死而已。 土行孙曰： 小姐差矣！别的好做口头话，夫妻可是暂许得的？古人一言为定，岂可失信。况我等俱是阐教门人，只因误听申公豹唆使，故投尊翁帐下以图报效；昨被吾师下山，擒进西岐，责吾暗进西城行刺武王、姜丞相，有辱阐教，背本忘师，逆天助恶，欲斩吾首，以正军法，吾哀告师尊，姜丞相定欲行刑；吾只得把初次擒哪咤、黄天化，尊翁泰山晚间饮酒将小姐许我，俟旋师命吾入赘，我只因欲就亲事之心急，不得已方暗进西岐。吾师与姜丞相听得斯言，搯指一算，乃曰： 此子该与邓小姐有红丝系足之缘，后来俱是周朝一殿之臣。 因此赦吾之罪，命散大夫作伐。小姐，你想：若非天缘，尊翁怎么肯？小姐焉能到此？况今纣王无道，天下叛离，累伐西岐，不过魔家四将、闻太师、十洲三岛仙众皆自取灭亡，不能得志，天意可知，顺逆已见。又何况尊翁区区一旅之师哉！古云： 良禽相木而栖，贤臣择主而仕。 小姐今日固执，三军已知土行孙成亲。小姐纵冰清玉洁，谁人信哉。小姐请自三思！ 邓婵玉被土行孙一席话说得低头不语。土行孙见小姐略有回心之意，又近前促之曰： 小姐自思，你是香闺艳质，天上奇葩；不才乃夹龙山门徒，相隔不啻天渊。今日何得与小姐觌体相亲，情同夙觏？ 便欲上前，强牵其衣。小姐见此光景，不觉粉面通红，以手拒之曰： 事虽如此，岂得用强！候我明日请命与父亲，再成亲不迟。 土行孙此时情兴已迫，按纳不住，上前一把搂定；小姐抵死拒住。土行孙曰： 良时吉日，何必苦推，有误佳期。 竟将一手去解其衣。小姐双手推托，彼此扭作一堆。小姐终是女流，如何敌得土行孙过。不一时，满面流汗，喘吁气急，手已酸软。土行孙乘隙将右手插入里衣。婵玉及至以手挡抵，不觉其带已断。及将双手揝住里衣，其力愈怯。土行孙得空，以手一抱，暖玉温香，已贴满胸怀。檀口香腮，轻轻紧搵。小姐娇羞无主，将脸左右闪赚不得，流泪满面曰： 如是恃强，定死不从！ 土行孙那里肯放，死死压住。彼此推扭，又有一个时辰。土行孙见小姐终是不肯顺从，乃绐之曰： 小姐既是如此，我也不敢用强，只恐小姐明日见了尊翁变卦，无以为信耳。 小姐忙曰： 我此身已属将军，安有变卦之理。只将军肯怜我，容见过父亲，庶成我之节；若我是有负初心，定不逢好死。 土行孙曰： 既然如此，贤妻请起。 土行孙将一手搂抱其颈，轻轻扶起。邓婵玉以为真心放他起来，不曾提防，将身起时，使用一手推开土行孙之手。土行孙乘机将双手插入小姐腰里，抱紧了一拎，腰已松了，里衣径往下一卸。邓婵玉被土行孙所算，及落手相持时，已被双肩隔住手，如何得下来！小姐展挣不住，不得已言曰： 将军薄幸！既是夫妻，如何哄我？ 土行孙曰： 若不如此，贤妻又要千推万阻。 小姐惟闭目不言，娇羞满面，任土行孙解带脱衣。二人扶入锦被，婵玉对土行孙曰： 贱妾系香闺幼稚，不识云雨，乞将军怜护。 土行孙曰： 小姐娇香艳质，不才饮德久矣，安敢狂逞。 正是：翡翠衾中，初试海棠新血；鸳鸯枕上，漫飘桂蕊奇香。彼此温存，交相慕恋，极人间之乐，无过此时矣。后人有诗单道子牙妙计，成就二人美满前程。诗曰：
妙算神机说子牙，运筹帏幄更无差。百年好事今朝合，其把红丝孟浪夸。
话说土行孙与邓婵玉成就夫妇。一夜晚景已过。次日，夫妻二人起来，梳洗已毕。土行孙曰： 我二人可至前殿，叩谢姜丞相与我师尊抚育成就之恩。 婵玉曰： 此事固当要谢，但我父亲昨日不知败于何地，岂有父子事两国之理！乞将军以此意道达于姜丞相得知，作何区处，方保两全。 土行孙曰： 贤妻之言是也。伺上殿时，就讲此事。 话犹未了，只见子牙升殿，众将上殿参谒毕。土行孙与邓婵玉夫妻二人上前叩谢。子牙曰： 邓婵玉今属周臣，尔父尚抗拒不服。我欲发兵前去擒剿，但你系他骨肉至亲，当如何区处？ 土行孙上前曰： 婵玉适才正为此事与弟子商议，恳求师叔开恻隐之心，设一计策，两全其美。此师叔莫大之恩也。 子牙曰： 此事也不难。若婵玉果有真心为国，只消得亲自去说他父亲归周，有何难处。但不知婵玉可肯去否？ 邓婵玉上前跪而言曰： 丞相在上：贱妾既已归周，岂敢又蓄两意。早晨婵玉已欲自往说父亲降周，惟恐丞相不肯信妾真情，致生疑虑，若丞相肯命妾说父归降，自不劳张弓设箭，妾父自为周臣耳。 子牙曰： 我断不疑小姐反复。只恐汝父不肯归周，又生事端耳。今小姐既欲亲往，吾拨军校随去。 婵玉拜谢子牙，领兵卒出城，望岐山前来。不表。
且说邓九公收集残兵，驻札一夜；至次日升帐，其子邓秀、太鸾、赵升、孙焰红侍立。九公曰： 吾自行兵以来，未尝遭此大辱；今又失吾爱女，不知死生，正是羊触藩篱，进退两离，奈何，奈何！ 太鸾曰： 元帅可差官赍表进朝告急，一面探听小姐下落。 正迟疑间，左右报曰： 小姐领一支人马，打西周旗号，至辕门等令。 太鸾等惊愕不定。邓九公曰： 令来。 左右开了辕门，婵玉下马，进辕门来，至中军，双膝跪下。邓九公看见如此行径，慌立起问曰： 我儿这是如何说？ 婵玉不觉流泪言曰： 孩儿不敢说。 邓九公曰： 你有甚么冤屈？站起来说无妨。 婵玉曰： 孩儿系深闺幼女，此事俱是父亲失言，弄巧成拙。父亲平空将我许了土行孙，勾引姜子牙做出这番事来，将我擒入西岐，强逼为婚。如今追悔何及！ 邓九公听得此言，諕得魂飞天外，半晌无言。婵玉又进言曰： 孩儿今已失身为土行孙妻子，欲保全爹爹一身之祸，不得不来说明。今纣王无道，天下分崩。三分天下，有二归周。其天意人心，不卜可知。纵有闻太师、魔家四将与十洲三岛真仙，俱皆灭亡。顺逆之道明甚。今孩儿不孝，归顺西岐，不得不以利害与父亲言之。父亲今以爱女轻许敌国，姜子牙亲进汤营行礼，父亲虽是赚辞，谁肯信之！父亲况且失师辱国，归商自有显戮。孩儿乃奉父命归适良人，自非私奔桑濮之地，父亲亦无罪孩儿之处。父亲若肯依孩儿之见，归顺西周，改邪归正，择主而仕；不但骨肉可以保全，实是弃暗投明，从顺弃逆，天下无不忻悦。 九公被女儿一番言语说得大是有理，自己沉思： 欲奋勇行师，众寡莫敌；欲收军还国，事属嫌疑…… 沈吟半晌，对婵玉曰： 我儿，你是我爱女，我怎的舍得你！只是天意如此。但我羞入西岐，屈膝与子牙耳。如之奈何？ 婵玉曰： 这有何难！姜丞相虚心下士，并无骄矜。父亲果真降周，孩儿愿先去说明，令子牙迎接。 九公见婵玉如此说，命婵玉先行，邓九公领众军归顺西岐。不题。且说邓婵玉先至西岐城，入相府，对子牙将上项事诉说一遍。子牙大喜，命左右： 排队伍出城，迎接邓元帅。 左右闻命，俱披执迎接里余之地，已见邓九公军卒来至。子牙曰： 元帅请了！ 九公连在马上欠背躬身曰： 末将才疏智浅，致蒙谴责，理之当然。今已纳降，望丞相恕罪。 子牙忙勒骑向前，携九公手，并辔而言曰： 今将军既知顺逆，弃暗投明，俱是一殿之臣，何得又分彼此。况令爱又归吾门下师侄，吾又何敢赚将军哉。 九公不胜感激。二人叙至相府下马，进银安殿，重整筵席，同诸将饮庆贺酒一宿。不题。次日，见武王，朝贺毕。
且不言邓九公归周，只见探马报入汜水关，韩荣听得邓九公纳降，将女私配敌国，韩荣飞报至朝歌。有上大夫张谦看本，见此报大惊，忙进内打听，皇上在摘星楼，只得上楼启奏。左右见上大夫进疏，慌忙奏曰： 启陛下：今有上大夫张谦候旨。 纣王听说，命： 宣上楼来。 张谦闻命上楼，至滴水檐前拜毕。纣王曰： 朕无旨宜卿，卿有何奏章？就此批宣。 张谦俯伏奏曰： 今有汜水关韩荣进有奏章，臣不敢隐匿；虽触龙怒，臣就死无词。 纣王听说，命当驾官： 即将韩荣本拿来朕看。 张谦忙将韩荣本展于纣王龙案之上。纣王看未完，不觉大怒曰： 邓九公受朕大恩，今一旦归降叛贼，情殊可恨！待朕升殿，与臣共议，定拿此一班叛臣，明正伊罪，方泄朕恨！ 张谦只得退下楼来，候天子临轩。只见九间殿上，钟鼓齐鸣，众官闻知，忙至朝房伺候。须臾，孔雀屏开，纣王驾临，登宝座传旨： 命众卿相议。 众文武齐至御前，俯伏候旨。纣王曰： 今邓九公奉诏征西，不但不能伐叛奏捷，反将己女私婚敌国，归降逆贼，罪在不赦；除擒拿逆臣家属外，必将逆臣拏获，以正国法。卿等有何良策，以彰国之常刑？ 纣王言未毕，有中谏大夫飞廉出班奏曰： 臣观西岐抗礼拒敌，罪在不赦。然征伐大将，得胜者或有捷报御前，失利者惧罪即归伏西土，何日能奏捷音也。依臣愚见，必用至亲骨肉之臣征伐，庶无二者之虞；且与国同为休戚，自无不奏捷者。 纣王曰： 君臣父子，总系至戚，又何分彼此哉？ 飞廉曰： 臣保一人，征伐西岐，姜尚可擒，大功可奏。 纣王曰： 卿保何人？ 飞廉奏曰： 要克西岐，非冀州侯苏护不可。一为陛下国戚；二为诸侯之长，凡事无有不用力者。 纣王闻言大悦： 卿言甚善。 即令军政官： 速发黄旄、白钺。 使命赍诏前往冀州。不知胜负如何，且听下回分解。
