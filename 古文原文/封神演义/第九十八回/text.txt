<strong>周武王鹿台散财</strong>
诗曰：
纣王聚敛吸民脂，不信当年放桀时。积粟已无千载计，盈财岂有百年期。
须知世运逢真主，却笑贪淫有阿痴。今日还归民社去，从来天意岂容私！
话说众诸侯俱上了九间殿，只见丹墀下大小将领、头目等众，跻跻跄跄，簇拥两傍。子牙传令： 军士先救灭宫中火焰。 武王对子牙曰： 纣王无道，残虐生灵，而六宫近在肘腋，其宫人、宦寺被害更惨，今军士救火，不无波及无辜；相父首先严禁，毋令复遭陷害也。 子牙闻言，忙传令： 凡军士人等止许救火，毋得肆行暴虐，敢有违令妄取六宫中一物，妄杀一人者，斩首示众，决不姑息！汝宜悉知。 只见众宫人、宦寺、侍卫、军官齐呼万岁。武王在九间殿驻跸，与众诸侯看军士救火。武王猛抬头，看见殿东边有黄邓邓二十根大铜柱摆列在傍，武王问曰： 此铜柱乃是何物？ 子牙曰： 此铜柱乃是纣王所造炮烙之刑。 武王曰： 善哉！不但临刑者甚惨，只今日孤观之，不觉心胆皆裂。纣天子可谓残忍之甚！ 子牙引武王入后宫，至摘星楼下，见虿盆里面蛇蝎上下翻腾，白骨暴露，骷骸乱滚；又见酒池内阴风惨惨，肉林下冷露凄凄。武王问曰： 此是何故？ 子牙曰： 此是纣王所制虿盆，杀害宫人者；左右正是肉林、酒池。 武王曰： 伤哉！纣天子何无仁心一至此也！ 不胜伤感，乃作诗以纪之，诗言：
 成汤祝网德声扬，放桀南巢正大纲。六百年来风气薄，谁知惨恶丧疆场！ 
又伤炮烙之刑，作诗以纪之，诗言：
 苦陷忠良性独偏，肆行炮烙悦婵娟。遗魄常傍黄金柱，楼下焚烧业报牵。 
话说武王来至摘星楼，见余火尚存，烟焰未绝，烧得七狼八狈，也有无辜宫人遭在此劫，尚有余骸未尽，臭秽难闻。武王更觉心中不忍，忙吩咐军士： 快将这些遗骸检出去埋葬，无令暴露。 因谓子牙曰： 但不知纣王骸骨焚于何所？当另为检出，以礼安葬，不可使其暴露于天地；你我为人臣者，此心何安！ 子牙对曰： 纣王无道，人神共愤，今日自焚，实所以报之也。今大王以礼葬之，诚大王之仁耳。 子牙吩咐军士： 检点遗骸，毋使混杂；须寻纣王骸骨，具衣衾棺椁，以天子之礼葬之。 后人有诗叹成汤王业如斯而尽：
天丧成汤业，敌兵尽倒戈。积山尸遍野，漂杵血流河。
尽去烦苛法，方兴时雨歌。太平今日定，衽席乐天和。
话说子牙令军士寻纣王遗骸，以礼安葬，不表。
且说众诸侯同武王往鹿台而来。上了台时，见阁耸云端，楼飞霄汉，亭台迭迭，殿宇巍峨，雕栏玉饰，梁栋金装；又只见明珠异宝，珊瑚玉树，厢嵌成琼宫瑶室，堆砌就绣阁兰房，不时起万道霞光，顷刻有千条瑞彩，真所谓目眩心摇，神飞魄乱。武王点首叹曰： 纣天子这等奢靡，竭天下之财以穷己欲，安有不亡身丧国者也！ 子牙曰： 古今之所以丧亡者，未有不从奢侈而败，故圣王再三叮咛垂戒者， 宝已以德，毋宝珠玉 ，良有以也。 武王曰： 如今纣王已灭，天下诸侯与闾阎百姓受纣王剥削之祸，荼毒之苦，征敛之烦，日坐水火之中，衽席不安，重足而立，今不若将鹿台聚积之货财，给散与诸侯、百姓，将巨桥聚敛之稻粟，赈济与饥民，使万民昭苏，享一日安康之福耳。 子牙曰： 大王兴言及此，真社稷生民之福也！宜速行之。 武王命左右去发财运粟，不表。只见后宫擒纣王之子武庚至，子牙命： 推来。 众诸侯切齿。<br/><br/>少时，众将将武庚推至殿前，武庚跪下。众诸侯齐曰： 殷受不道，罪盈满贯，人神共怒，今日当斩首正罪，以泄天地之恨。 子牙曰： 众诸侯之言甚是。 武王急止之曰： 不可！纣王肆行不道，皆是群小、妖妇惑乱其心，与武庚何干？且纣王炮烙大臣，虽贤如比干、微子，皆不能匡救其君，又河况武庚一幼稚之子哉？今纣王已灭，与子何雠？且 罪人不孥 ，原是上天好生之德，孤愿与众位大王共体之，切不可枉行杀戮也。俟新君嗣位，封之以茅土，以存商祀，正所以报商之先王也。 东伯侯姜文焕出而言曰： 元帅在上：今大事俱定，当立新君以安天下诸侯、士民之心。况且天不可以无日，国不可以无君，天命有道，归于至仁，今武王仁德着于四海，天下归心，宜正天位，以安天下民心。况我等众诸侯入关，襄武王以伐无道，正为今日之大事也。望元帅一力担当，不可迟滞，有辜众人之心。 <br/><br/>众诸侯齐曰： 姜君侯讲得有理，正合众人之意。 子牙尚未及对，武王惶惧逊谢曰： 孤位轻德薄，名誉未着，惟日兢兢，求为寡过以嗣先王之业而未遑，安敢妄觊大位哉！况天位惟艰，惟仁德者居之，乞众位贤侯共择一有德者以嗣大位，毋令有忝厥职，遗天下羞。孤与相父早归故土，以守臣节而已。 傍有东伯侯厉声大言曰： 大王此言差矣！天下之至德，孰有如大王者！今天下归周，已非一日，即黎民之箪食壶浆以迎王师，岂有他哉！谓大王能救民于水火也。且天下诸侯景从云集，随大王以伐无道，其爱戴之心，盖有自也。大王又何必固辞？望大王俯从众议，毋令众人失望耳。 武王曰： 发有何德，望贤侯无得执此成议，还当访询有众，以服天下之心。 东伯侯姜文焕曰： 昔帝尧以至德克相上帝，得膺大位；后生丹朱不肖，帝求人而逊位，群臣举舜。舜以重华之德，以继尧而有天下。后帝舜生子商均亦不肖，舜乃举天下而让之禹。禹生启贤明，能承继夏命，故相继而传十七世。至桀无道而失夏政，成汤以至德放桀于南巢，伐夏而有天下。传二十六世至纣，大肆无道，恶贯罪盈。大王以至德与众诸侯恭行天之讨，今大事已定，克承大宝，非大王而谁？大王又何必固逊哉！ 武王曰： 孤安敢方禹汤之贤哲也。 姜文焕曰： 大王不事干戈，以仁义教率天下，化行俗美，三分天下有其二；故凤鸣于岐山，万民而乐业。天人相应，理不可诬。大王之政德，与二君何多让哉！ 武王曰： 姜君侯素有才德，当为天下之主。 <br/><br/>忽听得两傍众诸候一齐上前，大呼曰： 天下归心，已非一日，大王为何苦苦固辞？大拂众人之心矣！况吾等会盟此地，岂是一朝一夕之力，无非欲立大王，再见太平之日耳。今大王舍此不居，则天下诸侯瓦解，自此生乱，是使天下终无太平之日矣。 子牙上前急止之曰： 列位贤侯不必如此，我自有名正言顺之说。 正是：
子牙一计成王业，致使诸侯拜圣君。
话说众诸侯在九间殿，见武王固逊，俱纷然争辨不一，子牙乃上之，对武王曰： 纣王祸乱天下，大王率诸侯明正其罪，天下无不悦服，大王礼当正位，号令天下。况当日凤鸣岐山，祥瑞现于周地，此上天垂应之兆，岂是偶然！今天下人心悦而归周，正是天下响应，时不可失。大王今日固辞，恐诸侯心冷，各散归国，涣无所统，各据其地，日生祸乱，甚非大王吊伐之意。深失民望，非所以爱之，实所以害之也。愿大王详察！ 武王曰： 众人固是美爱，然孤之德薄，不足以胜此任，恐遗先王之羞耳。 东伯侯姜文焕曰： 大王不必辞逊，元帅自有主见。 乃对子牙曰： 请元帅速行，不得迟滞，恐人心解散。 子牙急忙传令： 命画图样造台，作祝文昭告天地社稷，俟后有大贤，大王再让位未迟。 众诸侯已知子牙之意，随声应诺。傍有周公旦自去造台。后人有诗诵之，诗曰：
朝歌城内筑禅台，万姓欢呼动八垓。沴气已随余焰尽，和风方向太阳来。
岐山鸣凤缠祯瑞，殿陛赓歌进寿杯。四海雍熙从此盛，周家泰运又重开。
说周公旦画了图样，于天地坛前造一座台。台高三层，按三才之象，分八卦之形。正中设 皇天后土之位 ；傍立 山川社稷之神 ；左右有 十二元神 旗唬，按子、丑、寅、卯、辰、巳、午、未、申、酉、戌、亥立于其地；前后有 十干 旗号，按甲、乙、丙、丁、戊、己、庚、辛、壬、癸立于本位；坛上有 四季正神方位 ；春日太昊，夏日炎帝，秋日少昊，冬日颛顼；中有黄帝轩辕；坛上罗列笾、豆、簠、簋、金爵、玉斝，陈设祭前，并生蒭炙脯，列于几席，鲜、酱、鱼、肉设于案桌，无不齐备。只见香烧宝鼎，花插金瓶，子牙方请武王上坛。武王再三谦让，然后登坛。八百诸侯齐立于两傍，周公旦高捧祝文，上台开读，祝文曰：
 惟大周元年壬辰，越甲子昧爽三日，西伯侯西岐武姬发敢昭告于皇天后土神祇曰：呜呼！惟天惠民，惟辟奉天。有殷受弗克上天，自绝于命。臣发承祖宗累治之仁，列圣相沿之德，予小子曷敢有越厥志，恭天承命，底商之罪，大正于商。惟尔神祇，克成厥勋，诞膺天命。予小子方日夜祗惧，恐坠前烈，敬修未遑。无奈诸侯、军、民、耆老人等，疏请再三，众志诚难固违。俯从群议，爰考旧典，式诹吉日，祗告于天、地、宗庙、社稷暨我文考，于是日受册、宝，嗣即大位。仰承中外靖恭之颂，天人协应之符，庆日月之照临，膺皇天之永命。尚望福我维新，永终不替，慰兆人胥戴之情，垂累业无疆之绪。神其鉴兹！伏惟尚飨。 
话说周公旦读罢祝文，焚了，祝告天地毕，只见香烟笼罩空中，瑞霭氤氲满地，其日天朗气清，惠风庆云，真是昌期应运，太平景象，自然迥别。那朝歌百姓挤拥，遍地欢呼。
武王受了册、宝，即天子位，面南垂拱端坐。乐奏三番，众诸侯出笏，山呼万岁。拜贺毕，武王传旨，大赦天下。众人簇拥武王下坛，来至殿廷，从新拜贺毕，武王传旨，命摆九龙饰席，大宴八百诸侯，君臣共乐。众人酒过数巡，俱各欢畅，百官觉已深沉，各辞阙谢恩而散。后人读史，见武王一戎衣而有天下，君臣和乐，作诗以咏之，诗曰：
坛下香风绕圣王，军民嵩祝舞霓裳。江山依旧承柴望，社稷重新乐裸将。金阙晓临仙掌动，玉阶时听佩环忙。熙熙皞皞清明世，万姓讴歌庆未央。
话说次日武王设朝，众诸侯朝贺毕，武王谓子牙曰： 殷纣因广施土木之功，竭天下之财，荒淫失政，故有此败。朕蒙众诸侯立之为君，朕欲将鹿台之货财给散与天下诸侯，颁赐各夷王衣袭之费，列爵惟五，分土惟三，建官惟贤，位事惟能，重民五教，惟食丧祭，惇信明义，崇德报功，命诸侯各引人马归国，以安享其土地。 又将摘星楼殿阁尽行拆毁，散鹿台之财，发巨桥之粟，释箕子之囚，封比干之基，式商容之闾，放内宫之人，大赉于四海，而万姓悦服。乃偃武修文，归马于华山之阳，放牛于桃林之野，以示天下大服。武王在朝歌旬月，万民乐业，人物安阜，瑞草生，凤凰现，醴泉溢，甘露降，景星庆云，熙熙皞皞，真是太平景象。有诗为证，诗曰：
八十公公杖策行，相逢欣笑话生平。眼中不识干戈事，耳内稀闻战鼓声。
每见麒鳞鸾凤现，时听丝竹管弦鸣。于今世上称宁宇，不似当年枕席惊。
话说武王为天子，天人感应，民安物阜，天降祥瑞，万民无不悦服。只见天下诸侯俱辞朝，各归本国。子牙入内庭见武王，王曰： 相父有何奏章？ 子牙奏曰： 方今天下已定，老臣启陛下，命官镇守朝歌。 武王曰： 俱听相父。着用何官？ 子牙曰： 今武庚，陛下既待以不杀，使守本土，得存商祀，必用何人监守方可？ 武王曰： 俟明日临朝商议。 子牙退朝，回相府。只至次日，武王早朝，诸臣朝见毕，武王曰： 朕今封武庚世守本土，以存商祀，必使人监国；当用何人而后可？ 武王问罢，众臣共议： 非亲王不可。 遂议管叔鲜、蔡叔度二王监国。武王依允，随命二叔守此朝歌。武王吩咐： 明日大驾归国。 只见武王圣谕一出，朝歌军民暨耆老人等，俱谋议遮留圣驾。不表。话说武王次日，吩咐二叔监国，大贺随起行。只见那些百姓，扶老挈幼，遮拜于道，大呼曰： 陛下救我等于水火之中，今一旦归国，是使万姓而无父母也。望陛下一视同仁，留居此地，我等百姓不胜庆幸。 武王见百姓挽留，乃慰之曰： 今朝歌朕已命二叔监守，如朕一样，必不令尔等失所也。尔等当奉公守法，自然安业，又何必朕在此，方能安阜也？ 百性挽留不住，放声大哭，震动天地。武王亦觉凄然；复谓二弟管叔鲜、蔡叔度曰： 民乃国之根本，尔不可轻虐下民，当视之如子。若是不体朕意，有虐下民，朕自有国法在，必不能为亲者讳也。二弟共勉之！ 二叔受命。武王即日发驾起程，往西岐前进。百姓哭送一程，竟回朝歌。不表。
话说武王离朝歌，一路行来，也非一日，不觉来至孟津。思想昔日渡孟津时，白鱼跃舟，兵戈扰攘；今日又是一番光景，不胜嗟叹。后人有诗咏之：
驾返西岐龙入海，与民欢忭乐尧年。归牛桃圃开新运，牧马华山洗旧膻。
箕子囚中先解释，比干墓上有封笺。孟津昔日曾流血，无怪周王念往贤。
话说武王同子牙渡了黄河，过渑池，出五关，子牙一路行来，忽然想起一班随行征伐阵亡的将官，心下不胜伤悼。一日来至金鸡岭，兵过首阳山。只见大队方行，前面有二位道者阻住，对旗门官曰： 与我请姜元帅答话。 左右报进中军，子牙忙出辕门观看，却是伯夷、叔齐。子牙忙躬身问曰： 二位贤侯见尚，有何见谕？ 伯夷曰： 姜元帅今日回兵，纣王致于何地？ 子牙答曰： 纣王无道，天下共弃之。吾兵进五关，只见天下诸侯已大会于孟津。至甲子日，受率其旅若林，罔敢敌于我师，前徒倒反戈攻于后，以北，至血流漂杵，纣王自焚，天下大定。吾主武王散鹿台之财，发巨桥之粟，封比干之基，式商容之闾，诸侯无不悦服，尊武王为天子。今日之天下，非纣王之天下也。 子牙歌罢，只见伯夷、叔齐仰面涕泣，大呼曰： 伤哉！伤哉！以暴易暴兮，予意欲何为！ 道罢，拂袖而回，竟入首阳山，作 采薇 之诗，七日不食周粟，饿死首阳山。后人有诗吊之，诗曰：
昔阻周兵在首阳，忠心一点为成汤。三分已去犹啼血，万死无词立大纲。
水土不知新世界，江山还念旧君王。可怜耻食甘名节，万古常存日月光。
话说子牙兵过首阳山，至燕山，一路上，周民箪食壶浆迎武王。一日，兵至西岐山，忽有上大夫散宜生、黄滚前来接驾，领众官俱在道傍俯伏。武王在车中见众弟与黄滚老将军后随孙儿黄天爵，武王曰： 朕东征五载，今见卿等，不觉满腔凄惨，愁怀勃勃也。 宜生近前启曰： 陛下今登大位，天下太平，此不胜之喜。臣等得复睹天颜，正是龙虎重逢，再庆都喜起之风，陛下与万姓同乐太平，又何至凄惨不悦也！ 武王曰： 朕因会诸侯而伐纣，东进五关，一路内损朕许多忠良，未得共享太平，先归泉壤；今日卿等，老者、少者、存者、没者，俱不一其人，使朕不胜今昔之感，所以郁郁不乐耳。 散宜生启曰： 以臣死忠，以子死孝，俱是报君父之洪恩，遗芳名于史册，自是美事。陛下爵禄其子孙，世受国恩，即所以报之也，又何必不乐哉？ 武王与众臣并辔而行。西岐山至岐州只七十里，一路上，万民争看，无不欢悦。武王銮驾簇拥，来至西岐城，笙簧嘹亮，香气氤氲。武王至殿前下辇，入内庭，参见太姜，谒太姙，会太姬，设筵宴在显庆殿，大会文武。正是：
太平天子排佳宴，龙虎风云聚会时。
话说武王宴赏百官，君臣欢饮，尽醉而散。
次日早朝，聚众文武参谒毕。武王曰： 有奏章出班见朕，无事早散。 言未毕，子牙出班奏曰： 老臣奉天征讨，灭纣兴周，陛下大事已定；只有屡年阵亡人、仙，未受封职。老臣不日辞陛下，往昆仑山，见掌教师尊，请玉牒、金符，封赠众人，使他各安其位，不致他怅怅无依耳。 武王曰： 相父之言甚是。 言未毕，午门官启驾： 外有商臣飞廉、恶来在午门候旨。 武王问子牙曰： 今商臣至此见朕，意欲何为？ 子牙奏曰： 飞廉、恶来，纣之佞臣。前破纣之时，二奸隐匿；今见天下太平，至此欲簧惑陛下，希图爵禄耳。此等奸佞，岂可一日容之于天地间哉，但老臣有用他之处，陛下可宣入殿廷，俟老臣吩咐他，自有道理。 武王从其言，命： 宣入殿前来。 左右将二臣引至丹墀，拜舞毕，口称： 亡国臣飞廉、恶来愿陛下万岁！ 武王曰： 二卿至此，有何所愿？ 飞廉奏曰： 纣王不听忠言，荒淫酒色，以至社稷倾覆。臣闻大王仁德着于四海，天下归心，真可驾尧轶舜，臣故不惮千里，求见陛下，愿效犬马。倘蒙收录，愿执鞭于左右，则臣之幸也。谨献玉符、金册，愿陛下容纳。 子牙曰： 二位大夫在纣俱有忠诚，奈纣王不察，致有败亡之祸。今既归周，是弃暗投明，愿陛下当用二位大夫，正所谓舍珷玞而用美玉也。  武王听子牙之言，封飞廉、恶来为中大夫；二人谢恩。后人有诗叹之，诗曰：
贪望高官特地来，金符玉册献金阶。子牙早定防奸计，难免封神剑下灾。
话说武王封了飞廉、恶来二人，子牙出朝，回相府，不表。
单说当年马氏笑子牙不能成其大事，竟弃子牙而他适。乃至今日，武王嗣位，天下归周，宇宙太平，即茅檐蔀屋，穷谷深山，凡有人烟聚集之处，无有不知武王伐纣，俱是相父姜子牙之功。今日一统华夷，姜子牙出将入相，享人间无穷富贵，权牟人主，位极人臣，古今罕及，天下人无不赞叹： 当日子牙困穷之时，磻溪坐隐，此身已老于渔樵；执意八十岁方被文王聘请归国，今日做出这无大不大事业来。 今日讲，明日讲，一日讲到这马氏耳朵里来。马氏此时跟随了一个乡村田户之人。其日闻得邻家一个老婆子对马氏曰： 昔日你当时嫁的那个姜某，如今做了多大事业，…… 如此长，如此短，说了一遍，说得那马氏满面通红，一腔热烘烘的起来，半目无语。那老婆子又促了他两句，说道： 当日还是大娘子错了，若是当时随了姜某，今日也享这无穷富贵，却强如在这里守穷度日。这还是你命里没福！ 马氏越发心里如油煎火燎一般，追悔不及，越发怒恼。<br/><br/>当时马氏辞了老婆子，自家归来，坐在房里，越想越恨： 我当初如何看不上他！这双眼睛，还生在世上！ 自思： 便活一百岁，也只是如此；天下岂有这等一个大贵人错过了，还有什么好处！ 又想： 适才这个老婆子说是我没福，不觉羞惭，再有何颜立于人世！不如寻个自尽罢！ 乃大哭了一回。心里又想： 恐怕不是他。假如错听了，天下也有这个同名同姓的，却不是枉死了？ 自己又自解叹： 且等到晚间，俟我这个丈夫来家，问他明白，再也未迟。 那日天晚，只见那农夫张三老往城中卖菜来家，马氏接着，收拾了晚饭与丈夫吃了，因问曰： 如今姜子牙，闻说他出将入相，百般富贵，果然真么？ 张三老听说，忙陪笑脸答曰： 贤妻不问，我也不好说，果然是真的。前日姜丞相在朝歌，甚么样威仪！天下诸侯，俱各听命。我那时要与你说去见他一见，也讨个小小的富贵；我只怕他品位俱尊，恐惹出事来，故此一向不曾说得。今蒙娘子问及，只得说与你知道。如今迟了，姜丞相回国多时，只是当初在这里好的。 马氏闻言，半日无语。这张三老恐娘子着恼，又安慰了一回。马氏假意劝丈夫睡了，自己收拾浑身干净，哭了数声，悬梁自缢而死。──一魂往封神台去了。及至张三老知觉，天已明了，马氏气绝，张三老只得买棺木埋葬。不表。后人有诗叹之：
痴死尚望享荣华，应悔当时一念差。三复垂思无计策，悬梁虽死愧黄沙。
话说次日子牙入朝见武王，奏曰： 昔日老臣奉师命下山，助陛下吊民伐罪，原是应运而兴，凡人、仙皆逢杀劫，先立有 封神榜 在封神台上。今大事已定，人、仙魂魄无依，老臣特启陛下，给假往昆仑山见师尊，请玉符、金册，来封众神，早安其位，望陛下准老臣施行。 武王曰： 相父劳苦多年，当享太平之福；但此事亦是不了之局，相父可速宜施行，不得久羁仙岛，令朕凝望眼耳。 子牙曰： 老臣怎敢有辜圣恩而乐游林壑也！ 子牙忙辞武王，回相府，沐浴毕，驾土遁往昆仑山而来。不知后事如何，且听下回分解。
