<strong>冀州侯苏护反商</strong>
诗曰：
丞相金銮直谏君，忠肝义胆孰能群。早知侯伯来朝觐，空费倾葵纸上文。
话说纣王听奏大喜，实时还宫。一宵经过。次日早朝，聚两班文武朝贺毕。纣王便问当驾官： 即传朕旨意，颁行四镇诸侯，与朕每一镇地方拣选良家美女百名，不论富贵贫贱，只以容貌端庄，情性和婉，礼度贤淑，举止大方，以充后宫役使。 天子传旨未毕，只见左班中一人应声出奏，俯伏言曰： 老臣商容启奏陛下：君有道则万民乐业，不令而从。况陛下后宫美女，不啻千人，嫔御而上，又有妃后。今劈空欲选美女，恐失民望。臣闻： 乐民之乐者，民亦乐其乐；忧民之忧者，民亦忧其忧。 此时水旱频仍，乃事女色，实为陛下不取也。故尧、舜与民偕乐，以仁德化天下，不事干戈，不行杀伐，景星耀天，甘露下降，凤凰止于庭，芝草生于野；民丰物阜，行人让路，犬无吠声，夜雨昼晴，稻生双穗；此乃有道兴隆之象也。今陛下若取近时之乐，则目眩多色，耳听淫声，沉湎酒色，游于苑圃，猎于山林，此乃无道败亡之象也。老臣待罪首相，位列朝纲，侍君三世，不得不启陛下。臣愿陛下：进贤，退不肖，修行仁义，通达道德，则和气贯于天下，自然民富财丰，天下太平，四海雍熙，与百姓共享无穷之福。况今北海干戈未息，正宜修其德，爱其民，惜其财费，重其使令，虽尧、舜不过如是；又何必区区选侍，然后为乐哉？臣愚不识忌讳，望祈容纳。 纣王沉思良久： 卿言甚善，朕即免行。 言罢，群臣退朝，圣驾还宫。不题。
不意纣王八年，夏四月，天下四大诸侯率领八百镇朝觐于商。那四镇诸侯乃东伯侯姜桓楚，南伯侯鄂崇禹，西伯侯姬昌，北伯侯崇侯虎。天下诸侯俱进朝歌。此时太师闻仲不在都城，纣王宠用费仲、尤浑。各诸侯俱知二人把持朝政，擅权作威，少不得先以礼贿之以结其心，正所谓： 未去朝天子，先来谒相公。 内中有位诸侯，乃冀州侯，姓苏名护，此人生得性如烈火，刚方正直，那里知道奔竞夤缘；平昔见稍有不公不法之事，便执法处分，不少假借，故此与二人俱未曾送有礼物。也是合当有事，那日二人查天下诸侯俱送有礼物，独苏护并无礼单，心中大怒，怀恨于心。不题。
其日元旦吉晨，天子早朝，设聚两班文武，众官拜贺毕。黄门官启奏陛下： 今年乃朝贺之年，天下诸侯皆在午门外朝贺，听候玉音发落。 纣王问首相商容，容曰： 陛下止可宣四镇首领臣面君，采问民风土俗，淳庞浇竞，国治邦安；其余诸侯俱在午门外朝贺。 天子闻言大悦： 卿言极善。 随命黄门官传旨： 宣四镇诸侯见驾，其余午门朝贺。 
话说四镇诸侯整齐朝服，轻摇玉佩，进午门，行过九龙桥，至丹墀，山呼朝拜毕，俯伏。王慰劳曰： 卿等与朕宣猷赞化，抚绥黎庶，镇摄荒服，威远宁迩，多有勤劳，皆卿等之功耳。朕心喜悦。 东伯侯奏曰： 臣等荷蒙圣恩，官居总镇。臣等自叨职掌，日夜兢兢，常恐不克负荷，有辜圣心；纵有犬马微劳，不过臣子分内事，尚不足报涓涯于万一耳，又何劳圣心垂念！臣等不胜感激！ 天子龙颜大喜，命首相商容、亚相比干于显庆殿治宴相待。四臣叩头谢恩，离丹墀前至显庆殿，相序筵宴。不题。
天子退朝至便殿，宣费仲、尤浑二人，问曰： 前卿奏朕，欲令天下四镇大诸侯进美女，朕欲颁旨，又被商容谏止；今四镇诸侯在此，明早召入，当面颁行，俟四人回国，以便拣选进献，且免使臣往返。二卿意下若何？ 费仲俯伏奏曰： 首相谏止采选美女，陛下当日容纳，即行停旨，此美德也。臣下共知，众庶共知，天下景仰。今一旦复行，是陛下不足以取信于臣民，切为不可。臣近访得冀州侯苏护有一女，艳色天姿，幽闲淑性，若选进宫帏，随侍左右，堪任役使。况选一人之女，又不惊扰天下百姓，自不动人耳目。 纣王听言，不觉大悦： 卿言极善！ 即命随侍官传旨： 宣苏护。 使命来至馆驿传旨： 宣冀州侯苏护商议国政。 苏护即随使命至龙德殿朝见，礼毕，俯伏听命。王曰： 朕闻卿有一女，德性幽闲，举止中度。朕欲选侍后宫。卿为国戚，食其天禄，受其显位，永镇冀州，坐享安康，名扬四海，天下莫不欣羡。卿意下如何？ 苏护听言，正色而奏曰： 陛下宫中，上有后妃，下至嫔御，不啻数千。妖冶妩媚，何不足以悦王之耳目？乃听左右谄谀之言，陷陛下于不义。况臣女蒲柳陋质，素不谙礼度，德色俱无足取。乞陛下留心邦本，连斩此进谗言之小人，使天下后世知陛下正心修身，纳言听谏，非好色之君，岂不美哉！ 纣王大笑曰： 卿言甚不谙大体。自古及今，谁不愿女作门楣。况女为后妃，贵敌天子；卿为皇亲国戚，赫奕显荣，孰过于此！卿毋迷惑，当自裁审。 苏护闻言，不觉厉声言曰： 臣闻人君修德勤政，则万民悦服，四海景从，天禄永终。昔日有夏失政，淫荒酒色；惟我祖宗不迩声色，不殖货财，德懋懋官，功懋懋赏，克宽克仁，方能割正有夏，彰信兆民，邦乃其昌，永保天命。今陛下不取法祖宗，而效彼夏王，是取败之道也。况人君爱色，必颠覆社稷；卿大夫爱色，必绝灭宗庙；士庶人爱色，必戕贼其身。且君为臣之标率，君不向道，臣下将化之，而朋比作奸，天下事尚忍言哉！臣恐商家六百余年基业，必自陛下紊乱之矣。 纣王听苏护之言，勃然大怒曰： 君命召，不俟驾；君赐死，不敢违；况选汝一女为后妃乎！敢以戆言忤旨，面折朕躬，以亡国之君匹朕，大不敬孰过于此！着随侍官，拿出午门，送法司勘问正法！ 左右随将苏护拿下。转出费仲、尤浑二人，上殿俯伏奏曰： 苏护忤旨，本该勘问；但陛下因选侍其女，以致得罪；使天下闻之，道陛下轻贤重色，阻塞言路。不若赦之归国，彼感皇上不杀之恩，自然将此女进贡宫闱，以侍皇上。庶百姓知陛下宽仁大度，纳谏容流，而保护有功之臣。是一举两得之意。愿陛下准臣施行。 纣王闻言，天颜少霁： 依卿所奏。即降赦，令彼还国，不得久羁朝歌。 
话说圣旨一下，迅如峰火，即催逼苏护出城，不容停止。那苏护辞朝回至驿亭，众家将接见慰问： 圣上召将军进朝，有何商议？ 苏护大怒，骂曰： 无道昏君，不思量祖宗德业，宠信谗臣谄媚之言，欲选吾女进宫为妃。此必是费仲、尤浑以酒色迷惑君心，欲专朝政。我听旨不觉直言谏诤；昏君道我忤旨，拿送法司。二贼子又奏昏君，赦我归国，谅我感昏君不杀之恩，必将吾女送进朝歌，以遂二贼奸计。我想闻太师远征，二贼弄权，眼见昏君必荒淫酒色，紊乱朝政，天下荒荒，黎民倒悬，可怜成汤社稷化为乌有。我自思：若不将此女进贡，昏君必兴问罪之师；若要送此女进宫，以后昏君失德，使天下人耻笑我不智。诸将必有良策教我。 众将闻言，齐曰： 吾闻 君不正则臣投外国 ，今主上轻贤重色，眼见昏乱，不若反出朝歌，自守一国，上可以保宗社，下可保一家。 此时苏护正在盛怒之下，一闻此言，下觉性起，竟不思维，便曰： 大丈夫不可做不明白事。 叫左右： 取文房四宝来，题诗在午门墙上，以表我永不朝商之意。 诗曰：
 君坏臣纲，有败五常。冀州苏护，永不朝商！ 
苏护题了诗，领家将径出朝歌，奔本国而去。
且言纣王见苏护当面折诤一番，不能遂愿： 虽准费、尤二人所奏，不知彼可能将女进贡深宫，以遂朕于飞之乐？ 正踌躇不悦，只见看午门内臣俯伏奏曰： 臣在午门，见墙上苏护题有反诗十六字，不敢隐匿，伏乞圣裁。 随侍接诗铺在御案上。纣王一见，大骂： 贼子如此无礼！朕体上天好生之德，不杀鼠贼，赦令归国，彼反写诗午门，大辱朝廷，罪在不赦！ 即命： 宣殷破败、晁田、鲁雄等，统领六师，朕须亲征，必灭其国！ 当驾官随宣鲁雄等见驾。不一时，鲁雄等朝见，礼毕。王曰： 苏护反商，题诗午门，甚辱朝纲，情殊可恨，法纪难容。卿等统人马廿万为先锋；朕亲率六师，以声其罪。 鲁雄听罢，低首暗想： 苏护乃忠良之士，素怀忠义，何事触忤天子，自欲亲征，冀州休矣！ 鲁雄为苏护俯伏奏曰： 苏护得罪于陛下，何劳御驾亲征。况且四大镇诸侯俱在都城，尚未归国，陛下可点一二路征伐，以擒苏护，明正其罪，自不失挞伐之威。何必圣驾远事其地。 纣王问曰： 四侯之内，谁可征伐？ 费仲在傍，出班奏曰： 冀州乃北方崇侯虎属下，可命侯虎征伐。 纣王即准施行。鲁雄在侧自思： 崇侯虎乃贪鄙暴横之夫，提兵远征，所经地方，必遭残害，黎庶何以得安。现有西伯姬昌，仁德四布，信义素着。何不保举此人，庶几两全。 纣王方命传旨，鲁雄奏曰： 侯虎虽镇北地，恩信尚未孚于人，恐此行未能伸朝廷威德；不如西伯姬昌，仁义素闻，陛下若假以节钺，自不劳矢石，可擒苏护，以正其罪。 纣王思想良久，俱准奏。特旨令二侯秉节钺，得专征伐。使命持旨到显庆殿宣读。不题。
只见四镇诸侯与二相饮宴未散，忽报 旨意下 ，不知何事。天使曰： 西伯侯、北伯侯接旨。 二侯出席接旨，跪听宣读：
 诏曰：朕闻冠履之分维严，事使之道无两，故君命召，不俟驾；君赐死，不敢返命；乃所以隆尊卑，崇任使也。兹不道苏护，狂悖无礼，立殿忤君，纪纲已失，被赦归国，不思自新，辄敢写诗午门，安心叛主，罪在不赦。赐尔姬昌等节钺，便宜行事，往惩其忤，毋得宽纵，罪有攸归。故兹诏示汝往。钦哉。谢恩。 
天使读毕，二侯谢恩平身。姬昌对二丞相、三侯伯言曰： 苏护朝商，未进殿庭，未参圣上；今诏旨有 立殿忤君 ，不知此语何来？且此人素怀忠义，累有军功，午门题诗，必有诈伪。天子听信何人之言，欲伐有功之臣。恐天下诸侯不服。望二位丞相明日早朝见驾，请察其详。苏护所得何罪？果言而正，伐之可也；倘言而不正，合当止之。 比干言曰： 君侯言之是也。 崇侯虎在傍言曰：  王言如丝，其出如纶。 今诏旨已出，谁敢抗违。况苏护题诗午门，必然有据；天子岂无故而发此难端。今诸侯八百，俱不遵王命，大肆猖獗，是王命不能行于诸侯，乃取乱之道也。 姬昌曰： 公言虽善，是执其一端耳。不知苏护乃忠良君子，素秉丹诚，忠心为国，教民有方，治兵有法，数年以来，并无过失。今天子不知为谁人迷惑，兴师问罪于善类。此一节恐非国家之祥瑞。只愿当今不事干戈，不行杀伐，共乐尧年。况兵乃凶象，所经地方，必有惊扰之虞，且劳民伤财，穷兵黩武，师出无名，皆非盛世所宜有者也。 崇侯虎曰： 公言固是有理，独不思君命所差，概不由己？且煌煌天语，谁敢有违，以自取欺君之罪。 昌曰： 既如此，公可领兵前行，我兵随后便至。 当时各散。西伯便对二丞相言： 侯虎先去，姬昌暂回西岐，领兵续进。 遂各辞散。不题。
次日，崇侯虎下教场，整点人马，辞朝起行。
且言苏护离了朝歌，同众士卒，不一日回到冀州。护之长子苏全忠率领诸将出郭迎接。其时父子相会进城，帅府下马。众将到殿前见毕。护曰： 当今天子失政，天下诸侯朝觐，不知那一个奸臣，暗奏吾女姿色，昏君宣吾进殿，欲将吾女选立宫妃。彼时被我当面谏诤，不意昏君大怒，将我拿问忤旨之罪，当有费仲、尤浑二人保奏，将我赦回，欲我送女进献。彼时心甚不快，偶题诗帖于午门而反商。此回昏君必点诸侯前来问罪。众将官听令：且将人马训练，城垣多用滚木炮石，以防攻打之虞。 诸将听令，日夜防维，不敢稍懈，以待厮杀。
话说崇侯虎领五万人马，即日出兵，离了朝歌，望冀州进发。但见：
轰天炮响，振地锣鸣。轰天炮响，汪洋大海起春雷；振地锣鸣，万仞山前丢霹雳。旛幢招展，三春杨柳交加；号带飘扬，七夕彩云蔽日。刀枪闪灼，三冬瑞雪重铺；剑戟森严，九月秋霜盖地。腾腾杀气锁天台，隐隐红云遮碧岸。十里汪洋波浪滚，一座兵山出土来。
大兵正行，所过州府县道，非止一日。前哨马来报： 人马已至冀州，请千岁军令定夺。 侯虎传令安营。怎见得：
东摆芦叶点钢枪，南摆月样宣花斧，西摆马闸雁翎刀，北摆黄花硬柄弩，中央戊己按勾陈，杀气离营四十五。辕门下按九宫星，大寨暗藏八卦谱。
侯虎安下营寨，早有报马报进冀州。苏护问曰： 是那路诸侯为将？ 探事回曰： 乃北伯侯崇侯虎。 苏护大怒曰： 若是别镇诸侯，还有他议；此人素行不道，断不能以礼解释。不若乘此大破其兵，以振军威，且为万姓除害。 传令： 点兵出城厮战！ 众将听令，各整军器出城，一声炮响，杀气振天。城门开处，将军马一字摆开。苏护大叫曰： 传将进去，请主将辕门答话！ 探事马飞报进营。侯虎传令整点人马。只见门旗开处，侯虎坐逍遥马，统领众将出营，展两杆龙凤绣旗。后有长子崇应彪压住阵脚。苏护见侯虎飞凤盔，金锁甲，大红袍，玉束带，紫骅骝，斩将大刀，担于鞍鞽之上。苏护一见，马上欠身曰： 贤侯别来无恙。不才甲冑在身，不能全礼。今天子无道，轻贤重色，不思量留心邦本；听谗佞之言，强纳臣子之女为妃，荒淫酒色，不久天下变乱。不才自各守边疆，贤侯何故兴此无名之师？ 崇侯听言大怒曰： 你忤逆天子诏旨，题反诗于午门，是为贼臣，罪不容诛。今奉诏问罪，则当肘膝辕门，尚敢巧言支吾，持兵贯甲，以骋其强暴哉！ 崇侯回顾左右： 谁与我擒此逆贼？ 言未了，左哨下有一将，头带凤翅盔；黄金甲，大红袍，狮鸾带，青骢马；厉声而言曰： 待末将擒此叛贼！ 连人带马滚至军前。这壁厢有苏护之子苏全忠，见那阵上一将当先，剌斜里纵马摇戟曰： 慢来！ 全忠认得是偏将梅武。梅武曰： 苏全忠，你父子反叛，得罪天子，尚不倒戈服罪，而强欲抗天兵，是自取灭族之祸矣。 全忠拍马摇戟，劈胸来刺。梅武手中斧劈面相迎。但见：
二将阵前交战，锣鸣鼓响人惊。该因世上动刀兵，致使英雄相驰骋。这个那分上下，那个两眼难睁。你拿我，凌湮阁上标名；我捉你，丹凤楼前画影。斧来戟架，绕身一点凤摇头；戟去斧迎，不离腮边过顶额。
两马相交，二十回合，早被苏全忠一戟剌梅武于马下。苏护见子得胜，传令擂鼓。冀州阵上大将赵丙、陈季贞纵马抡刀杀将来。一声喊起，只杀的愁云荡荡，旭日辉辉，尸横遍野，血溅成渠。侯虎麾下金葵、黄元济、崇应彪且战且走，败至十里之外。
苏护传令鸣金收兵，同城到帅府，升殿坐下，赏劳有功诸将： 今日虽大破一阵，彼必整兵复雠，不然定请兵益将，冀州必危，如之奈何？ 言未毕，副将赵丙上前言曰： 君侯今日虽胜，而征战似无已时。前者题反诗，今日杀军斩将，拒敌王命，此皆不赦之罪。况天下诸侯，非止侯虎一人，倘朝廷盛怒之下，又点几路兵来，冀州不过弹丸之地，诚所谓 以石投水， 立见倾危。若依末将愚见， 一不做，二不休 ，侯虎新败，不过十里远近；乘其不备，人衔枚，马摘辔，暗劫营寨，杀彼片甲不存，方知我等利害。然后再寻那一路贤良诸侯，依附于彼，庶可进退，亦可以保全宗社。不知君侯尊意何如？ 护闻此言大悦，曰： 公言甚善，正合吾意。 即传令：命子全忠领三千人马出西门十里，五冈镇埋伏。全忠领命而去。陈季贞统左营，赵丙统右营，护自统中营。时值黄昏之际，卷旛息鼓，人皆衔枚，马皆摘辔，听炮为号，诸将听令。不表。
且言崇侯虎恃才妄作，提兵远伐，孰知今日损军折将，心甚羞惭。只得将败残军兵收聚，扎下行营，纳闷中军，郁郁不乐，对众将曰： 吾自行军，征伐多年，未尝有败；今日折了梅武，损了三军，如之奈何？ 旁有大将黄元济谏曰： 君侯岂不知 胜败乃兵家常事 ，想西伯侯大兵不久即至，破冀州如反掌耳。君侯且省愁烦，宜当保重。 侯虎军中置酒，众将欢饮。不题。有诗为证，诗曰：
侯虎提兵事远征，冀州城外驻行旌；三千铁骑摧残后，始信当年浪得名。 
且言苏护把人马暗暗调出城来，只待劫营。时至初更，已行十里。探马报与苏护，护即传令，将号炮点起。一声响亮，如天崩地塌，三千铁骑，一齐发喊，冲杀进营。如何抵当，好生利害，怎见得：
黄昏兵到，黑夜军临。黄昏兵到，冲开队伍怎支持？黑夜军临，撞倒寨门焉可立？人闻战鼓之声，惟知怆惶奔走；马听轰天之炮，难分南北东西。刀枪乱刺，那明上下交锋；将士相迎，岂知自家别个。浓睡军东冲西走；未醒将怎着头盔。先行官不及鞍马，中军帅赤足无鞋。围子手东三西四；拐子马南北奔逃。劫营将骁如猛虎；冲寨军一似蛟龙。着刀的连肩拽背；着枪的两臂流红；逢剑的砍开甲冑；遇斧的劈破天灵。人撞人，自相践踏；马撞马，遍地尸横。着伤军哀哀叫苦；中箭将咽咽悲声。弃金鼓旛幢满地；烧粮草四野通红。只知道奉命征讨，谁承望片甲无存。愁云直上九重天，一派败兵随地拥。只见三路雄兵，人人敢勇，个个争先，一片喊杀之声，冲开七层围子，撞倒八面虎狼。
单言苏护，一骑马，一条枪，直杀入阵来，捉拿崇侯虎。左右营门，喊声振地。崇侯虎正在梦中闻见杀声，披袍而起，上马提刀，冲出帐来。只见灯光影里，看苏护金盔金甲，大红袍，玉束带，青骢马，火龙枪，大叫曰： 侯虎休走！速下马受缚！ 捻手中枪劈心刺来。崇侯虎落慌，将手中刀对面来迎，两马交锋。正战时，只见这崇侯虎长子应彪带领金葵、黄元济杀将来助战。崇营左粮道门赵丙杀来，右粮道门陈季贞杀来。两家混战，夤夜交兵。怎见得：
征云笼地户，杀气锁天关。天昏地暗排兵，月下星前布阵。四下里齐举火把，八方处乱掌灯球。那营里数员战将厮杀；这营中千匹战马如龙。灯影战马，千条烈焰照貔貅；火映征夫，万道红霞笼獬豸。开弓射箭，星前月下吐寒光；转背抡刀，灯里火中生灿烂。鸣金小校，恹恹二目竟难睁；擂鼓儿郎，渐渐双手不能举。刀来枪架，马蹄下人头乱滚；剑去戟迎，头盔上血水淋漓。锤鞭并举，灯前小校尽倾生；斧鐧伤人，目下儿郎都丧命。喊天振地自相残，哭泣苍天连叫苦。只杀得满营炮响冲霄汉，星月无光斗府迷。
话说两家大战，苏护有心劫营，崇侯虎不曾防备，冀州人马以一当十。金葵正战，早被赵丙一刀砍于马下。侯虎见势不能支，且战且走。有长子应彪保父，杀一条路逃走，好似丧家之犬，漏网之鱼。冀州人马，凶如猛虎，恶似豺狼，只杀的尸横遍野，血满沟渠。急忙奔走，夜半更深，不认路途而行，只要保全性命。苏护赶杀侯虎败残人马约二十余里，传令鸣金收军。苏护得全胜回冀州。
单言崇侯虎父子，领败兵迤逦望前正走，只见黄元济、孙子羽催后军赶来，打马而行。侯虎在马上叫众将言曰： 吾自提兵以来，未尝大败；今被逆贼暗劫吾营，黑夜交兵，未曾准备，以致损折军将。此恨如何不报！吾想西伯侯姬昌自在安然，违避旨意，按兵不动，坐观成败，真是可恨！ 长子应彪答曰： 军兵新败，锐气已失，不如按兵不动，遣一军催西伯侯起兵前来接应，再作区处。 侯虎曰： 我儿所见甚明。到天明收住人马，再作别议。 言末毕，一声炮响，喊杀连天，只听得叫： 崇侯虎快快下马受死！ 侯虎父子、众将，急向前看时，见一员小将，束发金冠，金抹额，双摇两根雉尾，大红袍，金锁甲，银合马，画杆戟，面如满月，唇若涂朱，厉声大骂： 崇侯虎，吾奉父亲之命，在此候尔多时。可速倒戈受死！还不下马，更待何时！ 侯虎大骂曰： 好贼子！你父子谋反，忤逆朝廷，杀了朝廷命官，伤了天子军马，罪业如山。寸磔汝尸，倘不足以赎其辜。偶尔夤夜中贼奸计，辄敢在此耀武扬威，大言不惭。不日天兵一到，汝父子死无葬身之地。谁与我拿此反贼？ 黄元济纵马舞刀，直取苏全忠。全忠用手中戟，对面相还，两马相交，一场大战：
刮地寒风声似飒，滚滚征尘飞紫雪，駜駜拨拨马蹄鸣，叮叮当当袍甲结。齐心刀砍锦征袍，举意枪刺连环甲。只杀的摇旗小校手连颠，擂鼓儿郎槌乱匝。
二将酣战，正不分胜负。孙子羽纵马舞叉，双战全忠。全忠大喝一声，刺子羽于马下。全忠复奋勇来战侯虎。侯虎父子双迎上来，战住全忠。全忠抖擞神威，好似弄风猛虎，搅海蛟龙，战住三将。正战间，全忠卖个破绽，一戟把崇侯虎护腿金甲挑下了半边。侯虎大惊，将马一夹，跳出围来，往外便走。崇应彪见父亲败走，意急心忙，慌了手脚，不提防被全忠当心一戟刺来。应彪急闪时，早中左臂，血淋袍甲，几乎落马。众将急上前架住，救得性命，望前逃走。全忠欲要追赶，又恐黑夜之间不当稳便，只得收了人马进城。此时天色渐明，两边来报苏护。护令长子到前殿问曰： 可曾拿了那贼？ 全忠答曰： 奉父亲将令，在五岗镇埋伏，至半夜败兵方至，孩儿奋勇刺死孙子羽；挑崇侯虎护腿甲；伤崇应彪左臂，几乎落马，被众将救逃。奈黑夜不敢造次追赶，故此回兵。 苏护曰： 好了这老贼！我儿且自安息。 不题。不知崇侯虎往何路借兵，且听下回分解。
