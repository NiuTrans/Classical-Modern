<strong>伯邑考进贡赎罪</strong>
诗曰：
忠臣孝子死无辜，只为殷商有怪狐。淫乱不羞先荐耻，贞诚岂畏后来诛。
宁甘万刃留青白，不受千娇学独夫。史册不污千载恨，令人屈指泪如珠。
话说伯邑考要往朝歌为父赎罪。时有上大夫散宜生阻谏，公子立意不允，随进宫辞母太姬，要往朝歌赎罪。太姬曰： 汝父被羁羑里，西岐内外事付托何人？ 考曰： 内事托与兄弟姬发，外事托付散宜生，军务托付南宫适；孩儿要亲往朝歌面君，以进贡为名，请赎父罪。 母亲见伯邑考坚执要去，只得依允，吩咐曰： 孩儿此去，须要小心！ 邑考辞去，竟到殿前与弟姬发言曰： 兄弟好生与众兄弟和美，不可改西岐规矩，我此去朝歌，多则三月，少则二月，即便回程。 邑考吩咐毕，收拾宝物进贡，择日起行。姬发同文武官九十八弟，在十里长亭饯别。邑考与众人饮酒作辞，一路前行，扬鞭纵马，过了些红杏芳林，行无限柳阴古道。伯邑考与从人一日行至汜水关。关上军兵见两杆进贡旛幢，上书西伯侯旗号。军官来报主帅。守关总兵韩荣命开关。邑考进关，一路无词。行过五关，来到渑池县，渡黄河至孟津，进了朝歌城，皇华馆驿安下。次日，问驿丞： 丞相府住在那里？ 驿丞答曰： 在太平街。 次日，邑考来至午门，并不见一员官走动，又不敢擅入午门。已往返五日，邑考素缟抱本立于午门外。少时，只见一位大臣骑马而至，乃亚相比干也。伯邑考向前跪下。比干问曰： 阶下跪者何人？ 邑考答曰： 吾乃犯臣姬昌子伯邑考。 比干闻言，滚鞍下马，以手相扶，口称： 贤公子请起！ 二人立在午门外。比干问曰： 公子为何事至此？ 邑考答曰： 父亲得罪于天子，蒙丞相保护，得全性命，此恩天高地厚；愚父子兄弟铭刻难忘！只因七载光阴，父亲久羁羑里，人子何以得安。想天子必思念循良，岂肯甘为鱼肉。邑考与散宜生议，将祖遗镇国异宝，进纳王廷，代父赎罪。万望丞相开天地仁慈之心，怜姬昌久羁羑里之苦，倘蒙赐骸骨，得归故土，真恩如太山，德如渊海。西岐万姓，无不感念丞相之大恩也。 比干答曰： 公子纳贡，乃是何宝？ 伯邑考曰： 自是始祖父亶所遗七香车，醒酒毡，白面猿猴，美女十名，代父赎罪。 比干曰： 七香车有何贵乎？ 邑考答曰： 七香车；乃轩辕皇帝破蚩尤于北海，遗下此车，若人坐上面，不用推引，欲东则东，欲西则西──乃世传之宝也。醒酒毡；倘人醉酩酊，卧此毡上，不消时刻即醒。白面猿猴；虽是畜类，善知三千小曲，八百大曲，能讴筵前之歌，善为掌上之舞，真如呖呖莺篁，翩翩弱柳。 比干听罢： 此宝虽妙，今天子失德，又以游戏之物进贡，正是助桀为虐，荧惑圣聪，反加朝廷之乱；无奈公子为父羁囚，行其仁孝，一点真心，此本我替公子转达天听，不负公子来意耳。 比干往摘星楼候旨。
奉御官启奏： 亚相比干见驾。 纣王曰： 宣比干上楼。 比干上楼朝见。纣王曰： 朕无旨宣召，卿有何表章？ 比干奏曰： 臣启奏陛下！西伯侯姬昌子伯邑考，纳贡代父赎罪。 王曰： 伯邑考纳进何物？ 比干将进贡本呈上。帝览毕，向比干曰： 七香车，醒酒毡，白面猿猴，美女十名代西伯侯赎罪。 纣王命宣邑考上楼。那邑考肘膝而行，俯伏奏曰： 犯臣子伯邑考朝见。 纣王曰： 姬昌罪大忤君，今子纳贡为父赎罪，亦可为孝矣。 伯邑考奏曰： 犯臣姬昌罪犯忤君，赦宥免死，暂居羑里。臣等举室感陛下天高海阔之洪恩，仰地厚山高之大德。今臣等不揣愚陋，昧死上陈，请代父罪。倘荷仁慈，赐以再生，得赦归国，使臣母子等骨肉重完；臣等万载瞻仰陛下好生之德出于意外也。 纣王见邑考悲惨，为父陈冤，极其恳至，知是忠臣孝子之言，不胜感动，乃赐邑考平身。邑考谢恩，立于栏杆之外。妲己在内帘见邑考丰姿都雅，目秀眉清，唇红齿白，言语温柔。妲己传旨： 卷去珠帘。 左右宫人将珠高卷，搭上金钩。纣王见妲己出来，口称： 御妻，今有西伯侯之子伯邑考纳贡代父赎罪，情实可矜。 妲己奏曰： 妾闻西岐伯邑考善能鼓琴，真世上无双，人间绝少。 纣王曰： 御妻何以知之？ 妲己曰： 妾虽女流，幼在深闺闻父母传说，邑考博通音律，鼓琴更精，深知大雅遗音，妾所以得知。陛下可着邑考抚弹一曲，便知深浅。 纣王乃酒色之徒，久被妖氛所惑，一听其言，便命伯邑考叩见妲己。邑考朝拜毕。妲己曰： 伯邑考，闻你善能抚琴，你今试抚一曲何如？ 邑考奏曰： 娘娘在上，臣闻父母有疾，为人子者，不敢舒衣安食。今犯臣父七载羁囚，苦楚万状，臣何忍蔑视其父，自为喜悦而鼓琴哉！况臣心碎如麻，安能宫商节奏，有辱圣聪。 纣王曰： 邑考，你当此景，抚操一曲，如果希奇，赦你父子归国。 邑考听见此言，大喜谢恩。纣王传旨，取琴一张。邑考盘膝坐在地上，将琴放在膝上，十指尖尖，拨动琴弦，抚弄一曲，名曰 风入松 ：
杨柳依依弄晓风，桃花半吐映日红。芳草绵绵铺锦绣，任他车马各西东。
邑考弹至曲终，只见音韵幽扬，真如戛玉鸣珠，万壑松涛，清婉欲绝，今人尘襟顿爽，恍如身在瑶池凤阙；而笙簧箫管，檀板讴歌，觉俗气逼人耳。诚所谓 此曲祗应天上有，人间能得几回闻。 纣王听罢，心中大悦，对妲己曰： 真不负御妻所闻。邑考此曲可称尽善尽美。 妲己奏曰： 伯邑考之琴，天下共闻，今亲觌其人，所闻未尽所见。 纣王大喜，传旨摘星楼排宴。妲己偷睛看邑考，面如满月，丰姿俊雅，一表非俗，其风袅袅情动人。妲己又看纣王容貌，大是暗昧，不甚动人！──看官：纣王虽是帝王之相，怎经色欲相亏，形容枯槁。自古佳人爱少年，何况妲己乃一妖魅乎。妲己暗想：且将邑考留在此处，假说传琴，乘机挑逗，庶几成就鸾凤，共效于飞之乐。况他少年，其为补益更多，而拘拘于此老哉。 妲己设计欲留邑考，随即奏曰： 陛下当赦西伯父子归国，固是陛下浩荡之恩，但邑考琴为天下绝调，今赦之归国，朝歌竟然绝响，深为可惜。 纣王曰： 如之奈何？ 妲己奏曰： 妾有一法，可全二事。 纣王曰： 卿有何妙策可以两全？ 妲己曰： 陛下可留邑考在此传妾之琴，俟妾学精熟，早晚侍陛下左右，以助皇上清暇之乐。一则西伯感陛下赦宥之恩；二则朝歌不致绝瑶琴之乐，庶几可以两全。 纣王闻言，以手拍妲己之背曰： 贤哉爱卿！真是聪慧贤明，深得一举两全之道。 随传旨： 留邑考在此楼传琴。 妲己不觉暗喜： 我如今且将纣王灌醉了，扶去浓睡，我自好与彼行事，何愁此事不成。 忙传旨排宴。纣王以为妲己好意，岂知内藏伤风败俗之情，大坏纲常礼义之防。妲己手捧金杯，对纣王曰： 陛下进此寿酒！ 纣王以为美爱，只顾欢余，不觉一时酩酊。妲己命左右侍御宫人，扶皇上龙榻安寝，方着邑考传琴。两边宫人取琴二张，上一张是妲己，下一张是伯邑考传琴。邑考奏曰： 犯臣子启娘娘；此琴有内外五形，六律五音。吟、操、勾、剔。左手龙睛，右手凤目，按宫、商、角、征、羽。又有八法，乃抹、挑、勾、剔、撇、托、摘、打。有六忌，七不弹。 妲己问曰： 何为六忌？ 邑考曰： 闻哀，恸泣，专心事，忿怒情怀，戒欲、惊。 妲己又问： 何为七不弹？ 邑考曰： 疾风骤雨，大悲大哀，衣冠不正，酒醉性狂，无香近亵，不知音近俗，不洁近秽。遇此皆不弹。此琴乃太古遗音，乐而近雅，与诸乐大不相同，其中有八十一大调，五十一小调，三十六等音。 有诗为证：
音和平兮清心目，世上琴声天上曲。尽将千古圣人心，付与三尺梧桐木。
邑考言毕，将琴拨动，其音嘹亮，妙不可言。且说妲己原非为传琴之故，实为贪邑考之姿容；挑逗邑考，欲效于飞，纵淫败度，何尝留心于琴。只是左右勾引，故将脸上桃花现娇艳夭姿，风流国色。转秋波，送娇滴滴情怀；启朱唇，吐软温温悄语。无非欲动邑考，以惑乱其心。邑考乃圣人之子，因为父受羁囚之厄，欲行孝道，故不辞跋涉之劳，往朝歌进贡，代赎父罪，指望父子同还故都，那有此意。虽是传琴，心如铁石，意若钢坚，眼不旁观，一心只顾传琴。妲己两番三次勾邑考不动。妲己曰： 此琴一时难明。 吩咐左右： 且排上宴来。 两边随办上宴来。妲己命席傍设坐，令邑考侍宴。邑考魂不附体，跪而奏曰： 邑考乃犯臣之子，荷蒙娘娘不杀之恩，赐以再生之路，感圣德真如山海。娘娘乃万乘之尊，人间国母，邑考怎敢侧坐。臣当万死！ 邑考俯伏，不敢抬头。妲己曰： 邑考之言差矣！若论臣子，果然坐不得；若论传琴，乃是师徒之道，坐亦何妨。 邑考闻妲己之言，暗暗切齿： 这贱人把我当做不忠、不孝、不德、不仁、非礼、非义、不智、不良之类。想吾始祖亶父在尧为臣，官居司农之职，相传数十世，累代忠良。今日邑考为父朝商，误入陷穽。岂知妲己以邪淫坏主上之纲常，有伤于风化，深辱天子，其恶不小。我邑考宁受万刃之诛，岂可坏姬门之节也。死九泉之下，何颜相见始祖哉！ 且说妲己见邑考俯伏不言，又见邑考不动心情，并无一计可施。妲己邪念不绝： 我到有爱恋之心，他全无顾盻之意。也罢，我再将一法引逗他，不怕此人心情不动耳！ 妲己只得命宫人将酒收了，令邑考平身，曰： 卿既坚执不饮，可还依旧用心传琴。 邑考领旨，依旧抚琴，照前勾拨多时。妲己猛曰： 我居于上，你在于下，所隔疏远，按弦多有错乱，甚是不便，焉能一时得熟。我有一法，可以两便又相近，可以按纳，有何不可。 邑考曰： 久抚自精，娘娘不必性急。 妲己曰： 不是这等说。今夜不熟，明日主上问我，我将何言相对？深为不便。可将你移于上坐，我坐你怀内，你拿着我双手拨此弦，不用一刻即熟，何劳多延日月哉。 把伯邑考吓得魂游万里，魄走三千。邑考思量： 此是大数已定，料难脱此罗网，毕竟做个青白之鬼，不负父亲教子之方，只得把忠言直谏，就死甘心。 邑考正色奏曰： 娘娘之言，使臣万载竟为狗彘之人！史官载在典章，以娘娘为何如后！娘娘乃万姓之国母，受天下诸侯之贡贺，享椒房至尊之实，掌六宫金阙之权；今为传琴一事，亵尊一至于此，深属儿戏，成何体统！使此事一闻于外，虽娘娘冰清玉洁，而天下万世又何信哉。娘娘请无性急，使傍观若有辱于至尊也。 就把妲己羞得彻耳通红，无言可对。随传旨命伯邑考暂退。邑考下楼，回馆驿，不题。
且说妲己深恨： 这等匹夫，轻人如此！我本将心托明月，谁知明月满沟渠？反被他羞辱一场。管教你粉身碎骨，方消吾恨！ 妲己只得陪纣王安寝。次日天明，纣王问妲己： 夜来伯邑考传琴，可曾精熟？ 妲己枕边挑剔，乘机奏曰： 妾身启陛下；夜来伯邑考无心传琴，反起不良之念，将言调戏；甚无人臣礼。妾身不得不奏。 纣王闻言大怒曰： 这匹夫焉敢如此！ 随即起来，整饬用膳，传旨：宣伯邑考。邑考在馆驿，闻命即至摘星楼下候旨。王命： 宣上楼来。 邑考上楼，叩拜在地，王曰： 昨日传琴，为何不尽心传琴，反迁延时刻，这有何说？ 邑考奏曰： 学琴之事，要在心坚意诚，方能精熟。 妲己在傍言曰： 琴中之法无他，若仔细分明，讲的斟酌，岂有不精熟之理。只你传习不明，讲论胡涂，如何得臻其音律之妙。 纣王听妲己之言，夜来之事，不好明言，随命邑考： 再抚一曲与朕亲听，看是如何。 邑考受命，膝地而坐，抚弄瑶琴，自思： 不若于琴中寓以讽谏之意。 乃叹纣王一词曰：
一点忠心达上苍，祝君寿算永无疆。风和雨顺当今福，一统山河国祚长。
纣王静听琴内之音，俱是忠爱国之意，并无半点欺谤之言，将何罪于邑考。妲己见纣王无有加罪之心，以言挑之曰： 伯邑考前进白面猿猴，善能歌唱。陛下可曾听其歌唱否？ 纣王曰： 夜来听琴有误，未曾演习；今日命邑考进上楼来，以试一曲，何如？ 邑考领旨到馆驿，将猿猴进上摘星楼，开了红笼，放出猿猴。邑考将檀板递与白猿。白猿轻敲檀板，婉转歌喉，音若笙簧，满楼嘹亮。高一声如凤鸣之音，低一声似鸾啼之美，愁人听而舒眉，欢人听而抚掌，泣人听而止泪，明人听而如痴。纣王听之，颠倒情怀。妲己听之，芳心如醉。宫人听之，为世上之罕有。那猿猴只唱得神仙着意，嫦娥侧耳，就把妲己唱得神荡意迷，情飞心逸，如醉如痴，不能检束自己形体，将原形都唱出来了。这白猿乃千年得道之猿，修的十二重楼横骨俱无，故此善能歌唱；又修成火眼金睛，善看人间妖魅。妲己原形现出，白猿看见上面有个狐狸──不知狐狸乃妲己本相──白猿虽是得道之物，终是个畜类。此猿将檀板掷于地下，隔九龙侍席上，一撺劈面来抓妲己。往后一闪，早被纣王一拳将白猿打跌在地，死于地下。命宫人扶起。妲己曰： 伯邑考明请猿猴，暗为行刺，若非陛下之恩相救，妾命休矣。 纣王大怒，喝左右： 将伯邑考拿下，送入虿盆！ 两边侍御官将邑考拿下。邑考厉声大叫 冤枉 不绝。纣王听邑考口称冤枉，命且放回。纣王问曰： 你这匹夫！白猿行刺，众目所视，为何强辩，口称 冤枉 何也？ 邑考泣奏曰： 猿猴乃山中之畜，虽修人语，野性未退；况猴子性喜果品，不用烟火之物，今见陛下九龙侍席之上，百般果品，心中急欲取果物，便弃檀板而撺酒席；且猿猴手无寸刃，焉能行刺？臣伯邑考世受陛下洪恩，焉敢造次。愿陛下究察其情，臣虽寸磔，死亦瞑目矣。 纣王听邑考之言，暗思多时，转怒为喜，曰： 御妻，邑考之言是也。猿猴乃山中之物，终是野性，况无刃岂能行刺？ 随赦邑考。邑考谢恩。妲己曰： 既赦邑考无罪，你再将瑶琴抚弄一奇词异调，琴内果有忠良之心，便罢，若无倾葵之语，决不赦饶。 纣王曰： 御妻之言甚善。 邑考听妲己之奏，暗想： 这一番谅不能脱其圈套。就将此残躯以为直谏，就死万刃之下，留之史册，见我姬姓累世不失忠良。 邑考领旨坐地，就于膝上抚琴一曲，词曰： 
明君作兮布德行仁，未闻忍心兮重敛烦刑。炮烙炽兮筋骨粉，虿盆惨兮肺腑惊，万姓精血竟入酒海，四方膏尽悬肉林。机杼抽空兮，鹿台才满，犁锄折兮巨桥粟盈。我愿明君兮，去谗逐淫；振刷纲纪兮天下太平！ 
邑考抚罢，纣王不明其音。妲己妖魅，听得琴中之音有谤毁君上之言。妲己以手指邑考骂曰： 大胆匹夫！敢于琴中暗寓谤毁之言，辱君骂主，情殊可恨！真是刁恶之徒，罪不容诛！ 纣王问妲己曰： 琴中谤毁，朕尚不明。 妲己将琴中之意，细说一番。纣王大怒，喝左右来拿。邑考奏曰： 臣还有结句一段，试抚于陛下听完。 词曰：
愿王远色兮再正纲常，天下太平兮速废娘娘。妖气灭兮诸侯悦服，却淫邪兮社稷宁康。陷邑考兮不怕万死，绝妲己兮史氏传扬！ 
邑考作歌已毕，回首将琴隔侍席打来，只打得盘碟纷飞。妲己将身一闪，跌倒在地。纣王大怒曰： 好匹夫！猿猴行刺，被你巧言说过；你将琴击皇后，分明弒逆，罪不容诛！ 喝左右侍驾曰： 将邑考拿下摘星楼，送入虿盆！ 众宫人扶起，妲己奏曰： 陛下且将邑考拿下楼去，妾身自有处治。 纣王听妲己之言，把邑考拿下楼。妲己命左右取钉四根，将邑考手足钉了，用刀碎剁。可怜一身拿下，钉了手足。邑考大叫，骂不绝口： 贱人！你将成汤锦绣江山化为乌有。我死不足惜，忠名常在，孝节永存。贱人！我生不能啖汝之肉，死后定为厉鬼食汝之魂！ 可怜孝子为父朝商，竟遭万刃剁尸！不一时，将邑考剁成肉酱。纣王命付于虿盆，喂了蛇蝎。妲己曰： 不可。妾常闻姬昌号为圣人，说他能明祸福，善识阴阳。妾闻圣人不食子肉，今将邑考之肉着厨役用作料，做成肉饼，赐与姬昌。若昌竟食此肉，乃是妄诞虚名，祸福阴阳，俱是谬说。竟可赦宥，以表皇上不杀之仁；如果不食，当速斩姬昌，恐遗后患。 纣王曰： 御妻之言正合朕意。速命厨役，将邑考肉作饼，差官送往羑里，赐与姬昌。 不知西伯性命如何，且听下回分解。
