<strong>羑里城囚西伯侯</strong>
诗曰：
君虐臣奸国事非，如何信口泄天机。若非丹陛忠心谏，已见藁街血肉飞。
羑里七年沾化雨，伏羲八卦阐精微。从来世运归明主，漫道岐山日正辉。
话说西伯侯姬昌见天子不看姜桓楚的本，竟平白将桓楚拿出午门，碎醢其尸；心上大惊，知天子甚是无道。三人俯伏称臣，奏曰：  君乃臣之元首，臣乃君之股肱。 陛下不看臣等本章，即杀大臣，是谓虐臣。文武如何肯服，君臣之道绝矣。乞陛下垂听。 亚相比干将姬昌等本展开。纣王只得看本：
 具疏臣鄂崇禹、姬昌、崇侯虎等奏：为正国正法，退佞除奸，洗明沉冤，以匡不替，复立三纲，内剿狐媚事：臣等闻圣王治天下，务勤实政，不事台榭陂池；亲贤远奸，不驰务于游畋，不沉湎于酒，荒淫于色；惟敬修天命，所以六府三事允治，以故尧舜不下阶，垂拱而天下太平，万民乐业。今陛下承嗣大统以来，未闻美政，日事怠荒，信谗远贤，沉湎酒色。姜后贤而有礼，并无失德，竟遭惨刑；妲己秽污宫中，反宠以重位。屈斩太史，有失司天之内监；轻醢大臣，而废国家之股肱；造炮烙，阻忠谏之口；听谗言，杀子无慈。臣等愿陛下贬费仲、尤浑，惟君子是亲；斩妲己整肃宫闱，庶几天心可回，天下可安。不然，臣等不知所终矣。臣等不避斧钺，冒死上言，恳乞天颜，纳臣直谏，速赐施行。天下幸甚，万民幸甚！臣不胜战栗待命之至！谨具疏以闻。 
纣王看罢大怒，扯碎表章，拍案大呼： 将此等逆臣枭首回旨！ 武士一齐动手，把三位大臣绑出午门。纣王命鲁雄监斩，速发行刑旨。只见右班中有中谏大夫费仲、尤浑出班，俯伏奏曰： 臣有短章，冒渎天听。 王曰： 二卿有何奏章？ ── 臣启陛下：四臣有罪，触犯天颜，罪在不赦；但姜桓楚有弒君之恶，鄂崇禹有叱主之愆，姬昌利口侮君，崇侯虎随众诬谤。据臣公议：崇侯虎素怀忠直，出力报国，造摘星楼，沥胆披肝，起寿仙宫，夙夜尽瘁，曾竭力公家，分毫无过。崇侯虎不过随声附和，实非本心；若是不分皂白，玉石俱焚，是有功而与无功同也，人心未必肯服。愿陛下赦侯虎毫末之生，以后将功赎今日之罪。 纣王见费、尤二臣谏赦崇侯虎，盖为费、尤二人，乃纣王之宠臣，言听计从，无语不入。王曰： 据二卿之言，昔崇侯虎既有功于社稷，朕当不负前劳。 叫奉御官传旨： 特赦崇侯虎。 二人谢恩归班。旨意传出： 单赦崇侯虎。 殿东头恼了武成王黄飞虎，执笏出班，有亚相比干并微子、箕子、微子启、微子衍、伯夷、叔齐七人同出班俯伏。比干奏曰： 臣启陛下：大臣者乃天子之股肱。姜桓楚威镇东鲁，数有战功，若言弒君，一无可证，安得加以极刑；况姬昌忠心不二，为国为民，实邦家之福臣；道合天地，德配阴阳，仁结诸侯，义施文武，礼治邦家，智服反叛，信达军民，纪纲肃清，政事严整，臣贤君正，子孝父慈，兄友弟恭，君臣一心，不肆干戈，不行杀伐，行人让路，夜不闭户，路不拾遗，四方瞻仰，称为西方圣人；鄂崇禹身任一方重寄，日夜勤劳王家，使一方无警；皆是有功社稷之臣。乞陛下一并怜而赦之，群臣不胜感激之至！ 王曰： 姜桓楚谋逆，鄂崇禹、姬昌簧口鼓惑，妄言诋君，俱罪在不赦，诸臣安得妄保！ 黄飞虎奏曰： 姜桓楚、鄂崇禹皆名重大臣，素无过举；姬昌乃良心君子，善演先天之数，皆国家梁栋之才。今一旦无罪而死，何以服天下臣民之心！况三路诸侯俱带甲数十万，精兵猛将，不谓无人；倘其臣民知其君死非其罪，又何忍其君遭此无辜，倘或机心一骋，恐兵戈扰攘，四方黎庶倒悬。况闻太师远征北海，今又内起祸胎，国祚何安！愿陛下怜而赦之。国家幸甚！ 纣王闻奏，又见七王力谏，乃曰： 姬昌，朕亦素闻忠良，但不该随声附和，本宜重处；姑看诸卿所奏赦免，但恐他日归国有变，卿等不得辞其责矣。姜桓楚、鄂崇禹谋逆不赦，速正典刑！诸卿再毋得渎奏。 旨意传出： 赦免姬昌。 天子命奉御官： 速催行刑，将姜桓楚、鄂祟禹以正国法。 只见左班中有上
大夫胶鬲、杨任等六位大臣进礼称臣： 臣有奏章，可安天下。 纣王曰： 卿等又有何奏章？ 杨任奏曰： 四臣有罪，天赦姬昌，乃七王为国为贤者也。且姜桓楚、鄂崇禹皆称首之臣。桓楚任重功高，素无失德，谋逆无证，岂得妄坐。崇禹性卤无屈，直谏圣聪，无虚无谬。臣闻君明则臣直。直谏君过者，忠臣也，词谀逢君者，佞臣也。臣等目观国事艰难，不得不繁言渎奏。愿陛下怜二臣无辜，赦还本国，清平各地，使君臣喜乐于尧天，万姓讴歌于化日，臣民念陛下宽洪大度，纳谏如流，始终不负臣子为国为民之本心耳。臣等不胜感激之至！ 王怒曰： 乱臣造逆，恶党簧舌，桓楚弒君，醢尸不足以尽其辜。崇禹谤君，枭首正当其罪。众卿强谏，朋比欺君，污蔑法纪。如再阻言者，即与二逆臣同罪！ 随传旨： 速正典刑！ 杨任等见天子怒色，莫敢谁何。也是合该二臣命绝，旨意出，鄂崇禹枭首，姜桓楚将巨钉钉其手足，乱刀碎剁，名曰醢尸。监斩官鲁雄回旨，纣王驾回宫阙。姬昌拜谢七位殿下，泣而诉曰： 姜桓楚无辜惨死，鄂崇禹忠谏丧身，东南两地，自此无宁日矣！ 众人俱各惨然泪下曰： 且将二侯收尸，埋葬浅土，以俟事定，再作区处。 有诗为证，诗曰：
忠告徒劳谏诤名，逆鳞难犯莫轻撄。醢尸桓楚身遭惨；服甸崇禹命已倾。两国君臣空望眼；七年羑里屈孤贞。上天有意倾人国，致使纷纷祸乱生。
且不题二侯家将星夜逃回，报与二侯之子去了。且说纣王次日升显庆殿，有亚相比干具奏，收二臣之尸，放姬昌归国。天子准奏。比干领旨出朝。傍有费仲谏曰： 姬昌外若忠诚，内怀奸诈，以利口而惑众臣。面是心非，终非良善。恐放姬昌归国，反构东鲁姜文焕、南都鄂顺兴兵扰乱天下，军有持戈之苦，将有披甲之艰，百姓惊慌，都城扰攘，诚所谓纵龙入海，放虎归山，必生后悔。 王曰： 诏赦已出，众臣皆知，岂有出乎反乎之理。 费仲奏曰： 臣有一计，可除姬昌。 王曰： 计将何出？ 费仲对曰： 既赦姬昌，必拜阙方归故土，百官也要与姬昌饯行。臣去探其虚实，若昌果有真心为国，陛下赦之；若有欺诳，即斩昌首以除后患。 王曰： 卿言是也。 
且说比干出朝，径至馆驿来看姬伯。左右通报。姬昌出门迎接，叙礼坐下。比干曰： 不才今日便殿见驾奏王，为收二侯之尸，释君侯归国。 姬昌拜谢曰： 老殿下厚德，姬昌何日能报再造之恩！ 比干复前执手低言曰： 国内已无纲纪，今无故而杀大臣，皆非吉兆。贤侯明日拜阙，急宜早行，迟则恐奸佞忌刻，又生他变。至嘱，至嘱！ 姬昌欠身谢曰： 丞相之言，真为金石。盛德岂敢有忘！次日早临午门，望阙拜辞谢恩，姬昌随带家将，竟出西门，来到十里长亭。百官钦敬，武成王黄飞虎、微子、箕子、比干等俱在此伺候多时。姬昌下马。黄飞虎与微子慰劳曰： 今日贤侯归国，不才等具有水酒一杯，一来为君侯荣饯，尚有一言奉渎。 昌曰： 愿闻。 微子曰： 虽然天子有负贤侯，望乞念先君之德，不可有失臣节，妄生异端，则不才辈幸甚，万民幸甚！ 昌顿首谢曰： 感天子赦罪之恩，蒙列位再生之德，昌虽没齿、不能报天子之德，岂敢有他念哉。 百官执杯把盏。姬伯量大，有百杯之饮，正所谓 知己到来言不尽 ，彼此更觉绸缪，一时便不能舍。正欢饮之间，只见费仲、尤浑乘马而来，自具酒席，也来与姬伯饯别。百宫一见费、尤二人至，便有几分不悦，个个抽身。姬昌谢曰： 二位大人！昌有何能，荷蒙远饯！ 费仲曰： 闻贤侯荣归，卑职特来饯别，有事来迟，望乞恕罪。 姬昌乃仁德君子，待人心实，那有虚意。一见二人殷懃，便自喜悦。然百官畏此二人，俱先散了，只他三人把盏。酒过数巡，费、尤二人曰： 取大杯来。 二人满斟一杯，奉与姬伯。姬伯接酒，欠身谢曰： 多承大德，何日衔环！ 一饮而尽。姬伯量大，不觉连饮数杯。费仲曰： 请问贤侯，仲常闻贤侯能演先天数，其应果否无差？ 姬昌答曰： 阴阳之理，自有定数，岂得无准。但人能反此以作，善趋避之，亦能逃越。 仲复问曰： 若当今天子所为皆错乱，不识将来究竟可预闻乎？ 此时西伯酒已半酣，却忘记此二人来意，一听得问天子休咎，便蹙额欷歔，叹曰： 国家气数黯然，只此一传而绝，不能善其终。今天子所为如此，是速其败也。臣子安忍言之哉！ 姬伯叹毕，不觉凄然。仲又问曰： 其数应在何年？ 姬伯曰： 不过四七年间，戊午岁中甲子而已。 费、尤二人俱咨嗟长叹，复以酒酬西伯。少顷，二人又问曰： 不才二人，亦求贤侯一数，看我等终身何如？ 姬伯原是贤人君子，那知虚伪，即袖演一数，便沉吟良久，曰： 此数甚奇甚怪！ 费、尤二人笑问曰： 如何？不才二人数内有甚奇怪？ 昌曰： 人之死生，虽有定数，或瘫痨鼓膈，百般杂症，或五刑水火，绳缢跌扑，非命而已。不似二位大夫，死得蹊蹊跷跷，古古怪怪。 费、尤二人笑问曰： 毕竟如何？死于何地？ 昌曰： 将来不知何故，被雪水渰身，冻在冰内而死。 ──后来姜子牙冰冻岐山，拿鲁雄，捉此二人，祭封神台。此是后事。表过不提。二人听罢，含笑曰：  生有时辰死有地 ，也自由他。 三人复又畅饮。费、尤二人乃乘机诱之曰： 不知贤侯平日可曾演得自己究竟如何？ 昌曰： 这平昔我也曾演过。 费仲曰： 贤侯祸福何如？ 昌曰： 不才还讨得个善终正寝。 费、尤二人复虚言庆慰曰： 贤侯自是福寿双全。 西伯谦谢。三人又饮数杯。费、尤二人曰： 不才朝中有事，不敢久羁。贤侯前途保重！ 各人分别。费、尤二人在马上骂曰： 这老畜生！自己死在目前，反言善终正寝。我等反寒冰冻死。分明骂我等。这样可恶！ 正言话间，已至年门，下马，便殿朝见天子。王问曰： 姬昌可曾说甚么？ 二臣奏曰： 姬昌怨忿，乱言辱君，罪在大不敬。 纣王大怒曰： 这匹夫！朕赦汝归国，到不感德，反行侮辱，可恶！他以何言辱朕？ 二人复奏曰： 他曾演数，言国家只此一传而绝，所延不过四七之年；又道陛下不能善终。 纣王怒骂曰： 你不问这老匹夫死得何如？ 费仲曰： 臣二人也问他，他道善终正寝。大抵姬昌乃利口妄言，惑人耳目，即他之死生出于陛下，倘然不知，还自己说善终。这不是自家哄自家！即臣二人叫他演数，他言臣二人冻死冰中。只臣莫说托陛下福荫，即系小民，也无冻死冰中之理。即此皆系荒唐之说，虚谬之言，惑世诬民，莫此为甚。陛下速赐施行！ 王曰： 传朕旨，命晁田赶去拿来，实时枭首，号令都城，以戒妖言！ 晁田得旨追赶。不表。
且说姬昌上马，自觉酒后失言，忙令家将： 速离此间，恐后有变。 众皆催动，迤逦而行。姬伯在马上自思： 吾演数中，七年灾迍，为何平安而返。必是此间失言，致有是非，定然惹起事来。 正迟疑问，只见一骑如飞赶来。及到面前，乃是晁田也。晁田大呼曰： 姬伯！天子有旨，请回！ 姬伯回答曰： 晁将军，我已知道了。 姬伯乃对众家将曰： 吾今灾至难逃；你们速回。我七载后自然平安归国。着伯邑考上顺母命，下和弟兄，不可更西岐规矩。再无他说，你们去罢！ 众人洒泪回西岐去了。姬昌同晁田回朝歌来。有诗曰：
十里长亭饯酒巵，只因直语欠委蛇。若非天数羁羑里，焉得姬侯赞伏羲。
话说姬昌同晁田往午门来，就有报马飞报黄飞虎。飞虎大惊，沉思： 为何去而复返！莫非费、尤两个奸逆坐害姬昌。令周纪： 快请各位老殿下，速至午门！周纪去请。黄飞虎随上坐骑，急急来到午门。时姬昌已在午门候旨。飞虎忙问曰： 贤侯去而复返者何也？ 昌曰： 圣上召回，不知何事。 却说晁田见驾回旨。纣王大怒，叫： 速召姬昌！ 姬昌至丹墀，俯伏奏曰： 荷蒙圣恩，释臣归国；今复召回，不知圣意何故？ 王大骂曰： 老匹夫！释你归国，不思报效君恩，而反悔辱天子，倘有何说。 姬昌奏曰： 臣虽至愚，上知有天，下知有地，中知有君，生身知有父母，训教知有师长， 天、地、君、亲、师 五字，臣时刻不敢有忘，怎敢侮辱陛下，甘冒万死。 王怒曰： 你还在此巧言强辩！你演甚么先天数，辱骂朕躬，罪在不赦！ 昌奏曰： 先天神农、伏羲演成八卦，定人事之吉凶休咎，非臣故捏。臣不过据数而言，岂敢妄议是非。 王曰： 你试演朕一数，看天下如何？ 昌奏曰： 前演陛下之数不吉，故对费仲、尤浑二大夫言；即日不吉，并不曾言甚么是非。臣安敢妄议。 纣王立身大呼曰： 你道朕不能善终，你自夸寿终正寝，非侮君而何！此正是妖言惑众，以后必为祸乱。朕先教你先天数不验，不能善终！ 传旨： 将姬昌拿出午门枭，以正国法！ 左右才待上前，只见殿外有人大呼曰： 陛下！姬昌不可斩！臣等有谏章。 纣王急视，见黄飞虎、微子等七位大臣进殿俯伏，奏曰： 陛下天赦姬昌还国，臣民仰德如山。且昌先天数乃是伏羲先圣所演，非姬昌捏造。若是不准，亦是据数推详；若是果准，姬昌亦是直言君子，不是狡诈小人。陛下亦可赦其小过。 王曰： 骋自己之妖术，谤主君以不堪，岂得赦其无罪！ 比干奏曰： 臣等非为姬昌，实为国也。今陛下斩姬昌事小，社稷安危事大。姬昌素有令名，为诸侯瞻仰，军民钦服。且昌先天数，据理直推，非是妄捏。如果圣上不信，可命姬昌演目下凶吉。如准，可赦姬昌；如不准，即坐以捏造妖言之罪。 纣王见大臣力谏，只得准奏，命姬昌演目下吉凶。昌取金钱一愰，大惊曰： 陛下，明日太庙火灾，速将宗社神主请开，恐毁社稷根本！ 王曰： 数演明日，应在何时？ 昌曰： 应在午时。 王曰： 既如此，且将姬昌发下囹圄，以候明日之验。 众官出午门。姬伯感谢七位殿下。黄飞虎曰： 贤侯，明日颠危，必须斟酌！ 姬昌曰： 且看天数如何。 众官散罢。不题。
且言纣王谓费仲曰： 姬昌言明日太庙火灾，若应其言，如之奈何？ 尤浑奏曰： 传旨，明日令看守太庙宫官仔细防闲，亦不必焚香，其火从何而至。 王曰： 此言极善。 天子回宫。费、尤二人也出朝。不表。
且言次日，武成王黄飞虎约七位殿下俱在王府，候午时火灾之事，命阴阳官报时刻。阴阳官报： 禀上众老爷，正当午时了。 众官不见太庙火起，正在惊慌之际，只听半空中霹雳一声，山河振动。忽见阴阳官来报： 禀上众老爷，太庙火起！ 比干叹曰： 太庙灾异，成汤天下必不久矣！ 众人齐出王府看火。好火！但见：
此火本原生于石内，其实有威有雄，坐居离地东南位，势转丹砂九鼎中。此火乃燧人氏出世，刻木钻金，旋坤转干。八卦内只有他威，五行中独他无情。朝生东南，照万物之光辉；暮落西北，为一世之混沌。火起处，滑刺刺闪电飞腾；烟发时，黑沉沉遮天蔽日。看高低，有百丈雷声；听远近，发三千火炮。黑烟铺地，百忙里走万道金蛇；红焰冲空，霎时间有千团火块。狂风助力，金钉珠户一时休；恶火飞来，碧瓦雕檐捻指过。火起千条焰，星洒满天红。都城齐吶喊，轰动万民惊。
数演先天莫浪猜，成汤宗庙尽成灰。老天已定兴衰事，算不由人枉自谋。
话说纣王在龙德殿，正聚文武商议时，只见奉御官来奏： 果然午时太庙火起！只吓得天子魂飞天外，魄散九霄；两个奸臣肝胆尽裂。──姬昌真圣人也。──纣王曰： 姬昌之数今果有应验。大夫，如何处之？ 费、尤二臣奏曰： 虽然姬昌之数偶验，适逢其时，岂得骤赦归国！陛下恐众大臣有所谏阻，只赦放姬昌，须……如此如此，天下可安，强臣无虑。此四海生民之福也。 王曰： 卿言甚善。 言未毕，微子、比干、黄飞虎等朝见毕。比干奏曰： 今日太庙火灾，姬昌之数果验。望陛下赦昌直言之罪。 王曰： 昌数果应，赦其死罪，不赦归国；暂居羑里，待后国事安宁，方许归国。 比干等谢恩而出，俱至午门。比干对昌言曰： 为贤侯特奏天子，准赦死罪，不赦还国，暂居羑里月余。贤侯且自宁耐，俟天子转日回天，自然荣归故地。 姬昌顿首谢曰： 今日天子禁昌羑里，何处不是浩荡之恩，怎敢有违？ 飞虎又曰： 贤侯不过暂居月余，不才等逢机构会，自然与贤侯力为挽回，断不令贤侯久羁此地耳。 姬昌谢过众人，随在午门望阙谢恩，即同押送官往羑里来。羑里军民父老，牵羊担酒，拥道跪迎。父老言曰：羑里今得圣人一顾，万物生光。欢声杂地，鼓乐惊天，迎进城郭。押送官叹曰： 圣人心同日月，普照四方，今日观百姓迎接姬伯，非伯之罪可知。 姬昌进了府宅。押送官往都城回旨。不表。且言姬昌一至羑里。教化大行，军民乐业，闲居无事，把伏羲八卦，反复推明，变成六十四卦，中分三百八十爻象，守分安居，全无怨主之心。后人有诗赞曰：
七载艰难羑里城，卦爻一一变分明。玄机参透先天秘，万古留传大圣名。
话表纣王囚禁大臣，全无忌惮。一日，报到元戎府。黄飞虎看报，见反了东伯侯姜文焕，领四十万人马，兵取游魂关；又反了南伯侯鄂顺，领人马二十万取三山关；天下已反了四百镇诸侯。黄飞虎叹曰： 二镇兵起，天下慌慌，生民何日得安！ 忙发令箭，命将紧守关隘。此话不表。
且言干元山金光洞太乙真人，因神仙一千五百年犯了杀戒，乃年积月累，天下大乱一场，然后复定。一则姜子牙该斩将封神，成汤天下该灭，周室将兴，因此玉虚宫住讲道教。太乙真人闲坐洞中，只听昆仑山玉虚官白鹤童子持玉札到山。太乙真人接玉札，望玉虚官拜罢。白鹤童子曰： 姜子牙不久下山，请师叔把灵珠子送下山去。 太乙真人曰： 我已知道了。 白鹤童子回去。不表。太乙真人送这一位老爷下山。不知后事如何，且听下回分解。
