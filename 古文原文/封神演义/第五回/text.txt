<strong>云中子进剑除妖</strong>
诗曰：
白云飞雨过南山，碧落萧疏春色闲。楼阁金辉来紫雾；交梨玉液驻朱颜。
花迎白鹤歌仙曲；柳拂青鸾舞翠鬟。此是仙凡多隔世，妖氛一派透天关。
不言纣王贪恋妲己，终日荒淫，不理朝政。话说终南山有一炼气士，名曰云中子，乃是千百年得道之仙。那日闲居无事，手携水火花篮，意欲往虎儿崖前采药；方才驾云兴雾，忽见东南上一道妖气，直冲透云霄。云中子打一看时，点首嗟叹： 此畜不过是千年狐狸，今假托人形，潜匿朝歌皇宫之内，若不早除，必为大患。我出家人慈悲为本，方便为门…… 忙唤金霞童子： 你与我将老枯松枝取一段来，待我削一木剑，去除妖邪。 童儿曰： 何不用照妖宝剑，斩断妖邪，永绝祸根？ 云中子笑曰： 千年老狐，岂足当我宝剑！只此足矣。 童儿取松枝与云中子，削成木剑，吩咐童子： 好生看守洞门，我去就来。 云中子离了终南山，脚踏祥云，望朝歌而来。怎见得，有诗为证，诗曰：
不用乘骑与驾舟，五湖四海任遨游。大千世界须臾至，石烂松枯当一秋。
且不言云中子往朝歌来除妖邪。只见纣王日迷酒色，旬月不朝，百姓皇皇。满朝文武议论纷纷。内有上大夫梅伯与首相商容、亚相比干言曰： 天子荒淫，沉湎酒色，不理朝政，本积如山，此大乱之兆也。公等身为大臣，进退自有当尽的大义。况君有诤臣，父有诤子，士有诤友。下官与二位丞相俱有责焉。今日不免鸣钟击鼓，齐集文武，请驾临轩，各陈其事，以力诤之，庶不失君臣大义。 商容曰： 大夫之言有理。 传执殿官： 鸣钟鼓请王升殿。 纣王正在摘星楼宴乐，听见大殿上钟鼓齐鸣，左右奏： 请圣驾升殿。 纣王不得已，吩咐妲己曰： 美人暂且安顿，待朕出殿就回。 妲己俯伏送驾。纣王秉圭坐辇，临殿登座。文武百官朝贺毕。天子见二丞相抱本上殿，又见八大夫抱本上殿，与镇国武成王黄飞虎抱本上殿。纣王连日酒色昏迷，情思厌倦，又见本多，一时如何看得尽，又有退朝之意。只见二丞相进前，俯伏奏曰： 天下诸侯本章候命。陛下何事旬月不临大殿。日坐深宫，全不把朝纲整理，此必有在王左右迷惑圣聪者。乞陛下当以国事为重，无得仍前高坐深宫，废弛国事，大拂臣民之望。臣闻天位惟艰，况今天心未顺，水旱不均，降灾下民，未有不非政治得失所致。愿陛下留心邦本，痛改前辙，去谗远色，勤政恤民；则天心效顺，国富民丰，天下安康，四海受无穷之福矣。愿陛下幸留意焉。 纣王曰： 朕闻四海安康，万民乐业，止有北海逆命，已令太师闻仲剿除奸党，此不过疥癣之疾，何足挂虑？二位丞相之言甚善，朕岂不知。但朝廷百事，俱有首相与朕代劳，自是可行，何尝有壅滞之理。纵朕临轩，亦不过垂拱而已，又何必哓哓于口舌哉。 君臣正言国事，午门官启奏： 终南山有一炼气士云中子见驾，有机密重情，未敢擅自朝见，请旨定夺。 纣王自思： 众文武诸臣还抱本伺候，如何了得。不如宣道者见朕闲谈，百官自无纷纷议论，且免朕拒谏之名。 传旨： 宣！ 云中子进午门，过九龙桥，走大道，宽袍大袖，手执拂尘，飘飘徐步而来。好齐整！但见：
头带青纱一字巾，脑后两带飘双叶，额前三点按三光，脑后双圈分日月。道袍翡翠按阴阳，腰下双绦王母结。脚登一对踏云鞋，夜晚闲行星斗怯。上山虎伏地埃尘，下海蛟龙行跪接。面如傅粉一般同，唇似丹朱一点血。一心分免帝王忧，好道长，两手补完天地缺。
道人左手携定花篮，右手执着拂尘，近到滴水檐前，执拂尘打个稽首，口称： 陛下，贫道稽首了。 纣王看这道人如此行礼，心中不悦，自思： 朕贵为天子，富有四海， 率土之滨，莫非王臣 ，你虽是方外，却也在朕版图之内，这等可恶！本当治以慢君之罪，诸臣只说朕不能容物，朕且问他端的，看他如何应我？ 纣王曰： 那道者从何处来？ 道人答曰： 贫道从云水而至。 王曰： 何为云水？ 道人曰： 心似白云常自在，意如流水任东西。 纣王乃聪明智慧天子，便问曰： 云散水枯，汝归何处？ 道人曰： 云散皓月当空，水枯明珠出现。 纣王闻言，转怒为喜，曰： 方才道者见朕稽首而不拜，大有慢君之心；今所答之言，甚是有理，乃通智通慧之大贤也。 命左右： 赐坐。 云中子也不谦让，旁侧坐下。云中子欠身而言曰： 原来如此。天子只知天子贵，三教原来道德尊。 帝曰： 何见其尊？ 云中子曰： 听衲子说来：
但观三教，惟道至尊。上不朝于天子；下不谒于公卿。避樊笼而隐迹，脱俗网以修真。乐林泉兮绝名绝利，隐岩谷兮忘辱忘荣。顶星冠而曜日，披布衲以长春。或蓬头而跣足，或丫髻而幅巾。摘鲜花而砌笠，折野草以铺茵。吸甘泉而漱齿，嚼松柏以延龄。歌之鼓掌，舞罢眠云。遇仙客兮，则求玄问道；会道友兮，则诗酒谈文。笑奢华而浊富，乐自在之清贫。无一毫之罣碍，无半点之牵缠。或三三而参玄论道，或两两而究古谈今。究古谈今兮叹前朝之兴废，参玄论道兮究性命之根因。任寒暑之更变，随乌兔之逡巡。苍颜返少，白发还青。携箪瓢兮到市廛而乞化，聊以充饥；提花篮兮进山林而采药，临难济人。解安人而利物，或起死以回生。修仙者骨之坚秀，达道老神之最灵。判凶吉兮明通爻象，定祸福兮密察人心。阐道法，扬太上之正教；书符箓，除人世之妖氛。谒飞神于帝阙，步罡气于雷门。扣玄关，天昏地暗；击地户，鬼泣神惊。夺天地之秀气，采日月之精华。运阴阳而炼性，养水火以胎凝。二八阴消兮若恍若惚，三九阳长兮如杳如冥。按四时而采取，炼九转而丹成。跨青鸾直冲紫府，骑白鹤游遍玉京。参乾坤之妙用，表道德之殷懃。比儒者兮官高职显，富贵浮云；比截教兮五刑道术，正果难成。但谈三教，惟道独尊。 
纣王听言大悦： 朕聆先生此言，不觉精神爽快，如在尘世之外，真觉富贵如浮云耳。但不知先生果住何处洞府？因何事而见朕？请道其详。 云中子曰： 贫道住终南山玉柱洞，云中子是也。因贫道闲居无事，采药于高峰，忽见妖气贯于朝歌，怪气生于禁闼，道心不缺，善念常随，贫道特来朝见陛下，除此妖魅耳。 纣王笑曰： 深宫秘阙，禁闼森严，防维更密，又非尘世山林，妖魔从何而来？先生此来莫非错了！ 云中子笑曰： 陛下若知道有妖魅，妖魅自不敢至矣。惟陛下不识这妖魅，他方能乘机蛊惑。久之不除，酿成大害。贫道有诗为证，诗曰：
艳丽妖娆最惑人，暗侵肌骨丧元神。若知此是真妖魅，世上应多不死身。 
纣王曰： 宫中既有妖氛，将何物以镇之？ 云中子揭开花篮，取出松树削的剑来，拿在手中，对纣王曰： 陛下不知此剑之妙，听贫道道来：
松树削成名 巨阙 ，其中妙用少人知。虽无宝气冲牛斗，三日成灰妖气离。 
云中子道罢，将剑奉与纣王。纣王接剑曰： 此物镇于何处？ 云中子曰： 挂在分宫楼，三日内自有应验。 纣王随命传奉官： 将此剑挂在分宫楼前。 传奉官领命而去。纣王复对云中子曰： 先生有这等道术，明于阴阳，能察妖魅，何不弃终南山而保朕躬，官居显爵，扬名于后世，岂不美哉！何苦甘为淡薄，没世无闻。 云中子谢曰： 蒙陛下不弃幽隐，欲贫道居官，贫道乃山野慵懒之夫，不识治国安邦之法，日上三竿堪睡足，裸衣跣足满山游。 纣王曰： 便是这等，有什么好处？何如衣紫腰金，封妻荫子，有无穷享用。 云中子曰： 贫道其中也有好处：
身消遥，心自在；不操戈，不弄怪；万事忙忙付肚外。吾不思理正事而种韮，吾不思取功名如拾芥，吾不思身服锦袍，吾不思腰悬角带，吾不思拂宰相之须，吾不思借君王之快，吾不思伏弩长驱，吾不思望尘下拜，吾不思养我者享禄千锺，吾不思簇我者有人四被。小小庐，不嫌窄；旧旧服，不嫌秽。制芰荷以为衣，结秋兰以为佩。不问天皇、地皇与人皇，不问天籁、地籁与人籁。雅怀恍如秋水同，兴来犹恐天地碍。闲来一枕山中睡，梦魂要赴蟠桃会。那里管玉兔东升，金乌西坠。 
纣王听罢，叹曰： 朕闻先生之言，真乃清静之客。 忙命随侍官： 取金银各一盘，为先生前途盘费耳。 不一时，随侍官将红漆端盘捧过金银。云中子笑曰： 陛下之恩赐，贫道无用处。贫道有诗为证。诗曰：
随缘随分出尘林，似水如云一片心。两卷道经三尺剑，一条藜杖五弦琴。
囊中有药逢人度；腹内新诗遇客吟。一粒能延千载寿，漫夸人世有黄金。 
云中子道罢，离了九间大殿，打了一稽首，大袖飘风，扬长竟出午门去了。两边八大夫正要上前奏事，又被一个道人来讲甚么妖魅，便耽阁了时候。纣王与云中子谈讲多时，已是厌倦，袖展龙袍，起驾还宫，令百官暂退。百官无可奈何，只得退朝。
话说纣王驾至寿仙宫前，不见妲己来接见，纣王心甚不安。只见侍御官接驾。纣王问曰： 苏美人为何不接朕？ 侍御官启陛下： 苏娘娘偶染暴疾，人事昏沉，卧榻不起。 纣王听罢，忙下龙辇，急进寝宫，揭起金龙幔帐，见妲己面似金枝，唇如白纸，昏昏惨惨，气息微茫，恹恹若绝。纣王便叫： 美人，早晨送朕出宫，美貌如花，为何一时有恙，便是这等垂危！叫朕如何是好？ ──看官，这是那云中子宝剑挂在分宫楼，镇压的这狐狸如此模样。倘若是镇压的这妖怪死了，可不保得成汤天下。也是合该这纣王江山有败，周室将兴，故此纣王终被他迷惑了。表过不题。──只见妲己微睁杏眼，强启朱唇，作呻吟之状，喘吁吁叫一声： 陛下！妾身早晨送驾临轩，午时远迎陛下，不知行至分宫楼前候驾，猛抬头见一宝剑高悬，不觉惊出一身冷汗，竟得此危症。想贱妾命薄缘悭，不能长侍陛下于左右，永效于飞之乐耳。乞陛下自爱，无以贱妾为念。 道罢，泪流满面。纣王惊得半晌无言，亦含泪对妲己曰： 朕一时不明，几为方士所误。分宫楼所挂之剑，乃终南山炼气之士云中子所进，言朕宫中有妖气，将此镇压，孰意竟于美人作祟。乃此子之妖术，欲害美人，故捏言朕宫中有妖气。朕思深宫邃密之地，尘迹不到，焉有妖怪之理。大抵方士误人，朕为所卖。 传旨急命左右： 将那方士所进木剑，用火作速焚毁，毋得迟误，几惊坏美人。 纣王再三温慰，一夜无寝。──看官：纣王不焚此宝剑，还是商家天下，只因焚了此剑，妖气绵固深宫，把纣王缠得颠倒错乱，荒了朝政，人离天怨，白白将天下失于西伯，此也是天意合该如此。不知焚剑如何，且听下回分解。
