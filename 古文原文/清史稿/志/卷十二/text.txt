<strong>天文十二</strong>
日食月五星凌犯掩距太白昼见日变月变
日食三统、四分，皆有推月食术，而无推日食术。由日食或见或否，或浅或深，随地而变。不详其数，立术綦难。故自古以为尤异，每食，史册必书。后人推日食之术密矣，犹必书者，从其朔也。其见於本纪，无食分及所次宿，备以入志，言推步者考焉。
顺治元年八月丙辰朔午时，日食二分太，次於张。五年五月乙丑朔卯时，日食九分强，次於觜觿。七年十月辛巳朔巳时，日食七分太，次於亢。十四年五月癸卯朔寅时，日食六分半强，次於觜觿。十五年五月丁酉朔辰时，日食四分少，次於毕。
康熙三年十二月戊午朔申时，日食九分弱，次於南斗。五年六月庚戌朔申时，日食九分太强，次於东井。八年四月癸亥朔未时，日食五分半，次於胃。十年八月己卯朔申时，日食二分，次於翼。二十年八月辛巳朔辰时，日食三分太强，次於翼。二十四年十一月丁巳朔申时，日食二分少强，次於心。二十七年四月癸卯朔辰时，日食九分太强，次於胃。二十九年八月己未朔卯时，日食二分太，次於翼。三十年二月丁巳朔午时，日食三分少强，次於危。三十一年正月辛亥朔午时，日食五分少强，次於危。三十四年十一月己未朔申时，日食八分半强，次於尾。三十六年闰三月辛巳朔辰时，日食既，次於娄。四十三年十一月丁酉朔午时，日食四分半强，次於心。四十五年四月戊子朔酉时，日食六分半弱，次於胃。四十七年八月甲辰朔申时，日食五分少强，次於翼。四十八年八月己亥朔卯时，日食五分弱，次於翼。五十一年六月癸丑朔寅时，日食五分太弱，次於东井。五十四年四月丙寅朔酉时，日食六分少弱，次於胃。五十八年正月甲戌朔申时，日食七分，次於危。五十九年七月丙寅朔巳时，日食七分，次於柳。六十年闰六月庚申朔酉时，日食四分，次於东井。
雍正八年六月戊戌朔巳时，日食九分，次於东井。九年十二月庚寅朔卯时，日食八分太，次於南斗。十三年九月丁酉朔辰时，日食八分少强，次於角。
乾隆七年五月己未朔辰时，日食七分强，次於毕。十年三月癸酉朔巳时，日食一分少弱，次於东壁。十一年三月丁卯朔午时，日食七分弱，次於营室。十二年七月己丑朔申时，日食二分少强，次於柳。十六年五月丁酉朔辰时，日食四分太弱，次於昴。二十三年十二月癸丑朔申时，日食八分太强，次於南斗。二十五年五月甲辰朔酉时，日食九分太弱，次於参。二十七年九月庚申朔酉时，日食五分太弱，次於角。二十八年九月乙卯朔辰时，日食七分，次於轸。三十四年五月壬午朔酉时，日食三分半强，次於毕。三十五年五月丁丑朔辰时，日食四分弱，次於昴。三十八年三月庚寅朔未时，日食四分少弱，次於营室。三十九年八月壬午朔辰时，日食三分太强，次於张。四十年八月丙子朔午时，日食四分半强，次於七星。十二月甲辰朔巳时，日食一分太强，次於南斗。四十九年七月甲寅朔卯时，日食二分弱，次於柳。五十年七月戊申朔辰时，日食四分少强，次於柳。五十一年正月丙午朔巳时，日食七分少弱，次於婺女。五十三年五月壬戌朔酉时，日食三分半弱，次於毕。五十四年十月癸丑朔巳时，日食五分太弱，次於氐。六十年正月甲申朔卯时，日食九分弱，次於南斗。
月五星凌犯掩距天官书言 相凌为斗 ，又云 七寸以内必之 ，谓纬度相迫如交食也。今法，两星相距三分以内为凌，月与星相距十七分以内为凌，俱以相距一度以内为犯，相袭为掩。钦天监每年预推月五星入此限者，缮册进呈，本名凌犯书，雍正初年，改名相距书。既凭占候，即课推步，各循本称，并志所在之宿。
顺治元年七月庚寅，荧惑犯岁星於昴。三年十一月辛酉，月犯岁星於柳。四年二月壬午，掩岁星於觜。六年六月癸巳，荧惑犯岁星於翼。七年五月甲子，月犯岁星於亢。十年十月庚午，荧惑犯岁星於女；十一月己亥，太白犯岁星於女；十二月甲申，荧惑犯岁星於壁。十七年五月壬申，荧惑犯太白於柳。十月甲午，太白犯岁星於轸。
康熙四年六月丁卯，月犯填星於箕。八年十二月丁卯，太白犯填星於虚。十二年三月甲戌，月犯太白於壁。十三年六月戊申，荧惑犯填星於奎。十八年五月己未，月犯岁星於娄。二十一年八月丙申，荧惑犯填星於柳；九月己巳，岁星掩填星於柳。三十年六月戊寅，荧惑犯岁星於娄。三十一年五月丁卯，太白犯荧惑於星。三十三年十一月癸未，犯填星於斗。三十八年十二月丁丑，犯填星於危。四十年二月庚申，犯岁星於虚。五十五年十月戊戌，犯填星於轸。五十七年九月丙申，辰星犯填星於亢。
雍正二年十二月丙申，太白距填星於斗。三年二月壬申，距岁星於危。九年十月癸丑，荧惑距岁星於翼。十二年正月甲申，距岁星於心。
乾隆元年三月乙巳，距岁星於女；壬戌，月距太白於奎；五月己亥，太白距填星於昴；八月戊辰，辰星距太白於翼；十二月乙丑，太白距岁星於女；丁亥，辰星距岁星於虚。
二年正月癸巳，月距太白於室；二月乙酉，辰星距岁星於危；五月己丑，距太白於觜；八月癸亥，距荧惑於张。闰九月乙丑，月距岁星於危；十月癸巳，如之。
三年二月壬辰，太白距岁星於壁；辛丑，辰星距岁星於壁；三月乙卯，距太白於娄；四月乙未，太白距辰星於觜；五月丙寅，荧惑距岁星於奎；丁丑，辰星距填星於井；七月壬子，月距辰星於张。
四年五月庚申，太白距岁星於胃；六月壬午，辰星距填星於井；七月乙巳朔，太白距填星於井；丁未，月距辰星於虚；壬戌，辰星距荧惑於翼；十月癸未；太白距荧惑於氐；乙酉，辰星距荧惑於氐；癸巳，月距填星於井；丙戌，辰星距太白於氐；十一月庚申，月距填星於井；十二月戊子，五年正月乙卯、四月丁丑，如之；五月丙寅，辰星距岁星於觜；六月壬申，月距填星於井；闰六月甲子，距岁星於井；七月壬辰，距荧惑於井；八月壬寅，荧惑距岁星於井；庚申，月掩岁星於井；距荧惑於井；九月戊子，复距；十月甲寅，距岁星於井；丙辰，距荧惑於鬼；十一月辛巳，距岁星於井；甲午，距太白於危；十二月戊申，距岁星於觜；六年正月乙亥，如之；三月庚午，掩岁星於井；壬申，距荧惑於井；五月甲子朔，辰星距太白於觜；丁亥，太白距岁星於井；己丑，辰星距填星於柳；六月甲辰，太白距填星於柳；八月辛亥，距荧惑於亢；九月壬午，辰星距荧惑於氐；十月丙申，月距太白於箕；壬子，荧惑距辰星於尾；十一月癸亥，月距荧惑於尾；十二月甲寅，辰星距荧惑於牛。
七年五月乙酉，月距荧惑於昴；八月乙丑，辰星距岁星填星於星，岁星距填星於星；庚戌，太白距填星於星；壬子，距岁星於星；十月乙卯，距辰星於氐；十二月癸卯；月距荧惑於张；乙巳，辰星距太白於斗。
八年正月庚午，月距荧惑於星；四月戊申，荧惑距填星於星；闰四月壬戌，距岁星於张；五月丙午，太白距填星於张；六月甲寅，距岁星於张；七月癸巳，辰星距填星於张；庚子，距岁星於翼；八月乙卯，月距荧惑於氐；十一月辛丑，距岁星於轸；十二月壬子，辰星距荧惑於女；己巳，月距岁星於轸。
九年二月辛酉，距填星於张；癸亥，掩岁星於轸；三月甲申，辰星距荧惑於奎；庚寅，月距岁星於翼；四月戊午，如之；六月乙亥，辰星距太白於柳；七月戊寅，月距填星於张；丙申，辰星距填星於张；八月戊申，月距岁星於轸，太白距填星於翼；壬申，距岁星於角；十月庚戌，辰星距岁星於角；戊辰，月距荧惑於张；己巳，距填星於翼；十一月辛丑，荧惑距填星於翼。
十年二月丁未，月距太白於娄；三月甲戌，荧惑距填星於翼；四月壬子，月距荧惑於翼；五月戊戌，辰星距太白於毕；癸巳，距填星於轸；十月壬子，太白距填星於轸；甲子，辰星距岁星於氐；十一月甲午，太白距岁星於房。
十一年二月己亥，月距荧惑於室；癸亥，辰星距太白於室；三月壬午，距荧惑於奎；闰三月癸卯，太白距荧惑於娄；五月乙巳，辰星距荧惑於觜；六月戊辰，月距太白於星；七月壬戌，距荧惑於柳；八月庚寅，距荧惑於张；九月庚子，辰星距填星於轸；十二月癸亥，荧惑距填星於角。
十二年七月辛卯，月距辰星於张；十月庚寅，辰星距太白於翼；十一月辛卯，月距荧惑於女；甲午，太白距辰星於尾；十二月丁巳朔，距岁星於斗；戊午，月距太白於斗。
十三年正月己丑，辰星距岁星於牛；癸丑，月距岁星於女；二月辛未，太白距荧惑於奎；五月壬寅，辰星距荧惑於觜；六月乙卯，月距辰星於井；八月壬辰，距岁星於女；九月己卯，太白距荧惑於轸；十月庚戌；距填星於氐；十二月癸卯，辰星距岁星於危。
十四年二月甲申，太白距岁星於危；三月戊辰，月距荧惑於斗；乙亥，辰星距太白於胃；六月乙巳，月距辰星於井；十月己卯，距太白於箕；癸卯，辰星距填星於氐；十一月己巳，荧惑距岁星於室。
十五年正月癸酉，月距辰星於危；三月丁巳，辰星距岁星於壁；四月乙亥，月距荧惑於毕；庚子，太白距岁星於奎；五月壬寅朔，辰星距荧惑於井；己未，荧惑距辰星於井；七月己未，辰星距荧惑於星；九月己未，太白距荧惑於翼；十月戊寅，距辰星於角；十一月戊申，辰星距太白、填星於心。
十六年正月癸亥，月距荧惑於尾；三月癸丑，太白距岁星於娄；四月己巳，月距太白於昴；闰五月壬辰，距岁星於昴；七月丁亥，距岁星於毕；八月丁酉，距辰星於角；九月壬辰，距太白於角；十月乙未，距填星於尾；戊申，距岁星於毕；十一月丙子，距岁星於昴；庚寅，距填星於尾；十二月己未，距太白於箕。
十七年正月庚午，距岁星於昴；二月戊戌，距岁星於毕；四月庚申，距太白於昴；五月甲戌，距填星於尾；辛巳，太白距岁星於觜；壬午，辰星距岁星於觜；癸未，距太白於觜；六月辛丑，月距填星於尾；甲寅，辰星距荧惑於星；七月丁亥，太白距荧惑於张；八月庚寅，月距辰星於翼；十月乙卯，距荧惑於氐。
十八年五月辛未，辰星距太白於毕；十一月甲戌，填星距辰星於斗；十二月丙午，太白距填星於斗。
十九年正月壬子，辰星距填星於斗；五月己丑，荧惑距岁星於柳；乙巳，太白距岁星於柳；丁未，辰星距岁星於柳；六月丙辰，太白距荧惑於张；七月甲辰，辰星距岁星於张。
二十年正月丁丑，荧惑距填星於斗；辛丑，月距太白於牛；三月辛巳，太白距荧惑於危；庚子，月距荧惑於室；七月庚寅，辰星距太白於柳；九月己亥，月距岁星於轸；二十一年正月己丑，如之；八月辛酉，荧惑距岁星於角；十一月壬戌，辰星距填星於女。
二十二年正月乙巳，太白距填星於女；辛酉，月距辰星於虚；三月乙卯，距填星於虚；六月丁丑，距填星於女；九月戊戌，如之；十一月壬寅，太白距填星於女。
二十四年十二月乙未，月距荧惑於翼；二十五年正月辛酉，如之；甲戌，太白距岁星於女；二月乙巳，距填星於室；三月甲戌，距辰星於奎；四月癸巳，辰星距太白於胃；十一月辛亥，太白距荧惑於斗；十二月戊寅，距岁星於虚；己亥，荧惑掩岁星於危。
二十六年正月庚午，辰星距荧惑於室；十月癸巳，月距太白於亢。
二十七年五月戊午，辰星距太白於井；己未，月距岁星於娄；七月丁卯，距荧惑於氐；十月辛丑，距填星於壁；十二月丁酉，距岁星於娄。
二十八年四月丁未，太白距填星於娄；五月壬申，距岁星於昴；六月甲寅，辰星距荧惑於井；七月丁卯，太白距荧惑於柳。
三十年二月庚寅，辰星距太白於虚；八月己巳，月距岁星於柳；十月甲子、三十一年三月己卯，如之；六月辛亥，太白距填星於毕；辛酉，辰星距岁星於星。
三十二年五月甲子朔，太白距荧惑於井；丙寅，月距荧惑於井；六月丁未，辰星距荧惑於鬼；七月丁卯，太白距岁星於翼；八月乙丑，月距太白於亢。
三十三年九月丙午，距填星於井。
三十四年七月丁未，距太白於井；十一月乙未，辰星距岁星於心；乙巳，太白距岁星於心，荧惑距岁星於心；丁未，月距荧惑於心。
三十五年二月庚午，距岁星於尾；四月丁卯，辰星距太白於毕；五月辛卯，月距岁星於尾；丙申，太白距辰星於井；闰五月戊午，月距岁星於尾；六月丙戌、八月庚辰，如之。
三十六年四月丙申，荧惑距填星於柳；七月己未，太白距填星於柳；癸亥，辰星距荧惑於翼；十一月丙寅，距岁星於牛；十二月戊辰，太白距岁星於牛。
三十七年正月己未，辰星距荧惑於女；辛酉，距岁星於女；甲子，荧惑距岁星於女；二月己巳，月距太白於壁；八月乙丑，距辰星於翼；庚寅，距太白於柳。
三十八年五月己巳，荧惑距填星於张；庚辰，月距岁星於壁；八月戊戌，辰星距填星於张；九月戊辰，月距岁星於室；十月乙未、十二月庚寅，如之。
三十九年正月戊午，距岁星於壁；九月壬戌，太白距填星於翼；十月丙午，月距填星於翼；十二月辛丑，距填星於轸；四十年正月戊辰，如之；三月乙丑，太白距岁星於胃；四月己丑，月距填星於翼；十二月丁巳，辰星距荧惑於虚。
四十一年六月壬戌，荧惑距岁星於井。
四十二年五月戊辰，月距岁星於井；八月甲寅，太白距岁星於柳；十月戊申，辰星距填星於亢；十一月癸亥朔，太白距填星於亢；辛卯，月距太白於尾；十二月甲午，距辰星於斗。
四十三年三月丁丑，距填星於氐；四月乙巳如之；六月辛卯，距太白於氐；丙辰，太白距岁星於星；闰六月丙寅，月距填星於亢；八月辛酉，距填星於氐；九月庚子，荧惑距岁星於张；十月甲申，月距填星於氐；十二月戊寅，距荧惑於氐。
四十四年二月庚申，荧惑距填星於氐；甲戌，月距荧惑於氐；三月辛丑，如之；四月壬午，距太白於胃；九月戊子，辰星距岁星於轸；十一月癸巳，距太白於斗。
四十五年正月己亥，月掩岁星於角；二月壬戌，太白距荧惑於娄；三月癸巳，月距岁星於角；五月癸卯，辰星距荧惑於井；七月壬午，月距岁星於角；九月己亥，辰星距岁星於亢；十月庚午，太白距荧惑於轸；壬申，月距荧惑太白於轸；十二月辛酉，太白距填星於尾；壬申，荧惑距岁星於氐。
四十六年七月辛亥，月距荧惑於斗。
四十七年五月辛丑，辰星距荧惑於井；九月戊申，荧惑距太白於翼；十月丁卯，岁星距填星於箕；丙子，辰星距太白於氐。
四十八年三月乙未，荧惑距岁星於斗；六月甲子，月距太白於柳；十二月戊寅，辰星距岁星於女。
四十九年二月丙子，距岁星於虚；三月丙戌朔，太白距岁星於虚；五月甲戌，月距岁星於危；八月乙未，距岁星於虚；十二月庚寅，太白距岁星於危。
五十年二月癸未，荧惑距填星於牛；壬辰，辰星距岁星於室；三月癸丑，月距太白於毕；五月甲寅，荧惑距岁星於壁；戊午，辰星距太白於昴；十月癸未，月距填星於斗；十二月戊寅，距填星於牛。
五十一年三月庚戌，距荧惑於参；七月丙午，太白距荧惑於张；九月乙亥，月距太白於尾；丁丑，辰星距荧惑於亢。
五十二年二月庚子，荧惑距填星於虚；三月丁丑，太白距荧惑於室；五月乙酉，距岁星於毕；七月丙戌，荧惑距岁星於参；庚寅，月距荧惑於参；十月辛亥，距岁星於参；十一月己卯，距岁星於毕；十二月辛亥，太白距填星於虚。
五十四年闰五月庚戌，距岁星於鬼。
五十五年三月癸卯，荧惑距岁星於柳；八月壬子，月距荧惑於亢；甲戌，太白距岁星於张。九月戊戌，辰星距太白於轸。十一月壬寅，距荧惑於斗。
五十六年十月壬寅朔，距岁星於轸；己巳，月距太白於角；辛未，太白距岁星於角。十一月丁酉，月距岁星於角；戊戌，距太白於氐。
五十七年正月辛卯，距岁星於亢。二月己未，距岁星於角。三月丁酉，距太白於室。五月丙午，距荧惑於翼。十月丁丑，距填星於奎。十一月癸卯，太白距荧惑於牛；甲辰，月距填星於奎。
五十八年正月丙申，距荧惑於危。二月甲戌，辰星距荧惑於壁。九月戊午，月距太白於翼。十月乙酉，距荧惑於翼。十一月丙辰，太白距岁星於尾。
六十年正月辛亥，月距岁星於斗。五月壬戌，太白距填星於毕。七月乙卯，辰星距太白荧惑於柳，太白距荧惑於柳；壬戌，月距岁星於斗。十二月庚辰，太白距岁星於女。
太白昼见太白见於午位者，康熙元年四月庚午，四年六月甲戌，俱不著时。七年六月癸酉至丁丑，俱未时。九年五月戊午、乙丑，十年六月甲午，十二年六月庚申，十三年十一月丁卯，十五年五月甲申，俱不著时，九月丙戌巳时。十六年十二月辛酉，不著时。十七年五月庚申，巳时。乾隆八年七月庚寅、壬辰，俱未正三刻。十年七月丙子、丁丑，俱辰时。十三年八月丙午至辛亥，九月癸丑、丙辰、丁巳、己未、辛酉、壬戌、丙寅至辛未、甲戌、己卯，十月丙戌，俱巳时。十四年十二月丙子、丁丑、己卯、辛巳、丙戌至己丑、辛卯、乙未、戊戌、壬寅、癸卯，十五年正月己酉，俱未时。四月庚子，五月壬寅、乙巳、丁未、己酉、壬子、癸丑、丁巳至己未，六月乙亥至丁丑，十八年六月辛亥，俱巳时。二十四年闰六月丁亥、戊子、壬辰，二十九年六月甲申，俱未时。十月庚辰、甲申、辛卯，俱巳时。三十年十一月癸酉、庚辰至甲申、丙戌、己丑、癸巳、乙未至戊戌、庚子、辛丑，十二月乙卯、丁巳、辛酉、戊辰，三十一年正月丙子，俱申时。三十二年闰七月癸卯、丙午、丁未、庚戌、壬子至乙卯，俱未时。丁巳，申时。戊午、庚申，八月壬戌朔，俱未时。十月戊辰至庚辰、壬午至甲申，俱巳时。丁亥至庚寅，俱辰时。十一月辛卯朔、壬辰，俱巳时。癸巳、丁酉、己亥、俱辰时。五十四年十二月戊午、己未、癸亥、丙寅，俱未时。
太白见於巳位者，顺治十一年五月辛亥，与日争明。十七年九月庚辰，康熙四年三月辛卯，俱不著时。七年六月癸酉至丁丑，俱午时。十二年六月辛酉，十八年十一月丙辰，俱不著时。乾隆八年十月辛酉、甲子、丙子至十一月壬午、乙酉，十三年八月乙未，九月壬申、丁丑，十月癸未、甲申、丙戌至己丑、壬辰，乙未、丙申、戊戌至辛丑、甲辰、丁未、戊申，十一月辛亥朔、壬子、甲寅、乙卯、丁巳、己未、乙丑、丁卯、癸酉、乙亥，十五年五月壬戌，十八年六月戊戌，三十二年十月戊辰至庚辰、壬午至甲申，十一月辛卯朔、壬辰，俱辰时。
太白见於未位者，顺治九年九月乙未，康熙八年十二月丁卯，十二年正月丁亥，俱不著时。十五年九月丙戌，午时。乾隆元年十二月庚午、癸酉、甲戌、己丑，二年正月庚寅朔、壬辰、癸巳、丁巳，二月辛酉、乙丑、庚辰，三年十月甲申至丙戌、戊戌、己亥、乙巳、丙午、戊申，六年十月己未至辛酉，十一月甲子、戊辰、庚午至壬申，丙子至戊寅、甲申、丙戌、戊子，十二月壬辰、癸巳、丁酉、戊戌、戊申，十年正月辛巳、癸未至丁亥、辛卯至丁酉、壬寅，二月癸卯朔、戊申，俱申时。丙辰，酉时。丁巳、癸亥、己巳、壬申，三月庚辰、癸未，十一年十月丙寅、丁卯、己巳、甲戌至丁丑、壬午、乙酉、己丑至辛卯，十一月癸巳、甲午、戊戌至辛丑，十四年十月乙巳，十一月壬子、癸丑、乙卯、丙寅、丁卯、辛未至甲戌，十二月丁丑、己卯、辛巳、丙戌至己丑、辛卯、乙未、戊戌、癸卯，三十年十月丁巳、戊午、辛酉、丙寅至戊辰，十二月癸卯、甲子，俱申时。戊辰，酉时。三十一年正月癸酉、辛巳、壬午，俱申时。三十二年闰七月丁巳，酉时。八月甲子，五十四年十二月戊午、己未、癸亥、丙寅、辛未、乙亥，俱申时。
太白见於辰位者，乾隆七年六月癸巳、甲午、丁酉、辛丑至癸卯，俱寅卯二时。丁未、戊申、庚戌、壬子、乙卯、丁巳，七月癸亥、戊寅至庚辰、壬午、甲申、乙酉，八月丁亥朔、戊子、庚寅，十年六月丁卯，七月辛巳，十三年九月甲寅，十五年六月戊寅，五十五年七月壬辰、庚子、甲辰至戊申，八月丙辰、己巳，俱卯时。
太白见於申位者，康熙二年七月丙申，连日如之，不著时。乾隆三年九月丙寅、丁卯，二十四年六月丙辰、戊午，闰六月乙酉，三十二年闰七月辛丑，俱酉时。
太白见於卯位者，康熙四年六月丙辰，不著时。
太白见於酉位者，乾隆八年五月辛卯、壬寅、甲辰至丙午，俱戌初。
太白见於辰、巳二位者，乾隆二年七月己亥、癸丑，八月甲子、癸酉、乙亥至己卯，癸未至乙酉，九月丁亥至辛卯、乙未、丁酉、庚子，甲辰至丙午，闰九月丙辰朔、辛酉、癸亥，十年七月壬申、戊寅至庚辰、壬午，十三年八月戊子、丙申至庚戌，九月乙卯氾丙辰、戊午、辛酉、丙寅至戊辰，十五年五月丁未、己酉、壬子、癸丑、戊午、己未，六月丙子、丁丑，俱卯、辰二时。
太白见於未、申二位者，乾隆二年正月丙申至戊戌、癸卯，戊午至二月庚申、丙寅、戊辰、庚午，三年九月戊辰、己巳、辛未，五年五月辛亥，八年七月己丑、庚寅、壬辰、甲午、甲辰至丙午、戊申、己酉，十五年正月己酉，三十二年闰七月壬寅、癸卯、丙午至戊申、庚戌，壬子至乙卯、戊午、庚申，八月壬戌朔、丙寅、丁卯，俱申、酉二时。
太白见於巳、未二位者，乾隆十年七月丙子、丁丑，俱卯巳二时。十三年八月辛亥，九月己未、辛未、甲戌、己卯，十五年四月庚子，五月乙巳，俱辰、午二时。
太白见於卯、辰、巳三位者，乾隆十年六月庚午，十五年五月丁巳，十八年六月癸巳、甲午，俱寅、卯、辰三时。
太白见於辰、巳、未三位者，乾隆十三年九月癸丑、丁巳、壬戌、己巳、庚午，十五年五月壬寅，六月乙亥，十八年六月辛亥，俱卯、辰、午三时。
太白昼见不著位者，顺治元年六月庚午，九月己酉，三年正月己未，六年八月甲午，七年十二月辛丑，康熙七年九月戊戌、己亥，二十一年十月乙未至戊戌，二十三年五月己卯至庚寅，俱不著时。
日变月变崇德七年四月庚戌，二日并出，上大下小，须臾大日散没。顺治元年二月癸亥，月中有黑子。七年三月己未，日赤如血。十一年四月庚申朔，日出时色变赤；戊子，日色变白。十四年二月乙酉，日赤如血。康熙元年二月丁卯，日赤如血；戊辰，日出色如血，无光。十三年六月丙午，月生光一道，色苍白。十九年四月己巳，日赤无光。二十一年六月乙巳戌时，日射青气二道。乾隆八年三月辛巳，日赤无光。二十九年六月甲申，月见正午。十一月壬子，如之。四十八年六月戊辰，日心中出白圈，向东成围。五十八年正月壬子，日生赤黄色大半环及大围圈各一。二月戊子，日生赤黄色大半环。
