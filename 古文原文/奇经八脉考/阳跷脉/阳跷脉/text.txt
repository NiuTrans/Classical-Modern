阳跷者，足太阳之别脉，其脉起于跟中，出于外踝下足太阳申脉穴。（在外踝下五分陷中，容爪甲白肉际）
当踝后绕跟，以仆参为本。（在跟骨下陷中，拱足得之）上外踝上三寸，以附阳为。（在外踝上三寸，足太阳之穴也）直上循股外廉，循胁后髀。上会手太阳、阳维于。（在肩后大骨下胛上廉陷中）上行肩外廉，会手阳明于巨骨，（在肩尖端上行两叉骨罅间陷中）会手阳明少阳于肩。（在骨头，肩端上，两骨罅陷宛宛中。举臂取之有空）上人迎夹口吻，会手足阳明、任脉于地仓。（夹口吻旁四分，外如近下有微脉动处）同足阳明上而行巨，（夹鼻孔旁八分，直瞳子，平水沟）复会任脉于承泣。（在目下七分，直瞳子陷中）至目内，与手足太阳、足阳明、阴跷，五脉会于睛明穴。（见阴跷下）从睛明上行入发际，下耳后，入风池而终。（风池在耳后，夹玉枕骨下发际陷中）凡二十二穴。难经曰∶跷脉从足至目，长七尺五寸，合一丈五尺。
甲乙经曰∶跷脉有阴阳，何者当其数？曰∶男子数其阳，女子数其阴，当数者为经，不当数者为络。
气之在身也，如水之流，如日月之行不休。故阴脉营其脏，而阳脉营其腑。如环之无端，莫知其纪，终而复始。其流溢之气，内溉脏腑，外濡腠理。
