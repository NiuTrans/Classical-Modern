带脉者。起于季胁足厥阴之章门穴，同足少阳循带脉穴，（章门足厥阴少阳之会，在季肋骨端，肘尖尽处是穴。
带脉穴属足少阳经，在季胁下一寸八分陷中）围身一周，如束带然。又与足少阳会于五枢、（带脉下三寸）维道，（章门下五寸三分）凡八穴。
灵枢经曰∶足少阴之正，至中，别走太阳而合，上至肾，当十四椎，出属带脉。
杨氏曰∶带脉总束诸脉，使不妄行，如人束带而前垂，故名。妇人恶露，随带脉而下，故谓之带下。
