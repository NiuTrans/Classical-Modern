素问曰∶任脉为病，男子内结七疝，女子带下瘕聚。
又曰∶女子二七而天癸至，任脉通，太冲脉盛，月事以时下，七七任脉虚，太冲脉衰，天癸竭，地道不通，故形坏而无子。
又曰∶上气有音者，治其缺盆中。（谓天突穴也，阴维、任脉之会，刺一寸，灸三壮）
脉经曰∶寸口脉来紧细实，长至关者，任脉也。动苦少腹绕脐，下引横骨、阴中切痛，取关元治之。
又曰∶横寸口边，脉丸丸者，任脉也。苦腹中有气如指，上抢心不得俯仰，拘急。
