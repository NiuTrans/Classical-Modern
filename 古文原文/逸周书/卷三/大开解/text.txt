维王二月，既生魄，王在酆，立于少庭，兆墓九开，开厥后人。八儆、王戒。八儆：一□旦于开，二躬修九过，三族修九禁，四无竞维义，五习用九教，六□用守备，七足用九利，八宁用怀□。五戒：一祗用谋宗，二经内戒工，三无远亲戚，四雕无薄□，五祷无忧玉，及为人尽不足。王拜儆无后人，谋竞不可以藏，戒后人其用汝谋，维宿不悉，日不足。
