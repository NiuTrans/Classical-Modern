<strong>李公子救蛇获称心</strong>
劝人休诵经，念甚消灾咒。
经咒总慈悲，冤业如何救？
种麻还得麻，种豆还得豆。
报应本无私，作了还自受。
这八句言语，乃徐神翁所作，言人在世，积善逢善，积恶逢恶。古人有云：积金以遗子孙，子孙未必能守；积书以遗子孙，子孙未必能读；不如积阴德于冥冥之中，以为子孙长久之计。昔日孙叔敖晓出，见两头蛇一条，横截其路。孙叔敖用砖打死而埋之。归家告其母曰： 儿必死矣。 母曰： 何以知之？ 敖曰： 尝闻人见两头蛇者必死，儿今日见之。 
母曰： 何不杀乎？ 叔敖曰： 儿已杀而埋之，免使后人再见，以伤其命，儿宁一身受死。 母曰： 儿有救人之心，此乃阴骘，必然不死。 后来叔敖官拜楚相。今日说一个秀才，救一条蛇，亦得后报。
南宋神宗朝熙宁年间，汴梁有个官人，姓李，名懿，由杞县知县，除佥杭州判官。本官世本陈州人氏，有妻韩氏。子李元，字伯元，学习儒业。李懿到家收拾行李，不将妻子，只带两个仆人，到杭州赴任。在任倏忽一年，猛思子李元在家攻书，不知近日学业如何？写封家书，使王安往陈州，取孩儿李元来杭州，早晚作伴，就买书籍。王安辞了本官，不一日，至陈州，参见恭人，呈上家书。书院中唤出李元，令读了父亲家书，收拾行李。李元在前曾应举不第，近日琴书意懒，止游山玩水，以自娱乐。闻父命呼召，收拾琴剑书箱，拜辞母亲，与王安登程。沿路觅船，不一日，到扬子江。李元看了江山景物，观之不足，乃赋诗曰：西出昆仑东到海，惊涛拍岸浪掀天。
月明满耳风雷吼，一派江声送客船。
渡江至润州，迤逦到常州，过苏州，至吴江。
是日申牌时分，李元舟中看见吴江风景，不减潇湘图画，心中大喜，令梢公泊舟近长桥之侧。元登岸上桥，来垂虹亭上，凭栏而坐，望太湖晚景。李元观之不足，忽见桥东一带粉墙中有殿堂，不知何所。却值渔翁卷网而来，揖而问之： 桥东粉墙，乃是何家？ 渔人曰： 此三高士祠。 李元问曰： 三高何人也？ 渔人曰： 乃范蠡、张翰、陆龟蒙三个高士。 
元喜，寻路渡一横桥，至三高士祠。入侧门，观石碑。上堂，见三人列坐，中范蠡，左张翰，右陆龟蒙。李元寻思间，一老人策杖而来。问之，乃看祠堂之人。李元曰： 此祠堂几年矣？ 老人曰： 近千余年矣。 元曰： 吾闻张翰在朝，曾为显官，因思鲈鱼莼菜之美，弃官归乡，彻老不仕，乃是急流中勇退之人，世之高士也。陆龟蒙绝代诗人，隐居吴淞江上，惟以养鸭为乐，亦世之高士。此二人立祠，正当其理。范蠡乃越国之上卿，因献西施于吴王夫差，就中取事，破了吴国。
后见越王义薄，扁舟遨游五湖，自号鸱夷子。此人虽贤，乃吴国之仇人，如何于此受人享祭？ 老人曰： 前人所建，不知何意。 李元于老人处借笔砚，题诗一绝于壁间，以明鸱夷子不可于此受享。诗曰：地灵人杰夸张陆，共预清祠事可宜。
千载难消亡国恨，不应此地着鸱夷。
题罢，还了老人笔砚，相辞出门。见数个小孩儿，用竹杖于深草中戏打小蛇。李元近前视之，见小蛇生得奇异，金眼黄口，赭身锦鳞，体如珊瑚之状，腮下有绿毛，可长寸余。
其蛇长尺余，如瘦竹之形。元见尚有游气，慌忙止住小童休打： 我与你铜钱百文，可将小蛇放了，卖与我。 小童簇定要钱。李元将朱蛇用衫袖包裹，引小童到船边，与了铜钱自去。唤王安开书箱取艾叶煎汤，少等温贮于盘中，将小蛇洗去污血。命梢公开船，远望岸上草木茂盛之处，急无人到，就那里将朱蛇放了。蛇乃回头数次，看着李元。元曰： 李元今日放了你，可于僻静去处躲避，休再教人见。 朱蛇游入水中，穿波底而去。李元令移舟望杭州而行。
三日已到，拜见父亲，言讫家中之事。父问其学业，李元一一对答，父心甚喜。在衙中住了数日，李元告父曰： 母亲在家，早晚无人侍奉，儿欲归家，就赴春眩 父乃收拾俸余之资，买些土物，令元回乡，又令王安送归。行李已搬下船，拜辞父亲，与王安二人离了杭州。出东新桥官塘大路，过长安坝，至嘉禾，近吴江。从旧岁所观山色湖光，意中不舍。
到长桥时，日已平西，李元教暂住行舟，且观景物，宿一宵来早去就桥下湾住船，上岸独步。上桥，登垂虹亭，凭阑伫目。遥望湖光潋滟，山色空蒙。风定渔歌聚，波摇雁影分。
正观玩间，忽见一青衣小童，进前作揖，手执名榜一纸，曰： 东人有名榜在此，欲见解元，未敢擅便。 李元曰： 汝东人何在？ 青衣曰： 在此桥左，拱听呼唤。 李元看名榜纸上一行书云： 学生朱伟谨谒。 元曰： 汝东人莫非误认我乎？ 
青衣曰： 正欲见解元，安得误耶！ 李元曰： 我自来江左，并无相识，亦无姓朱者来往为友，多敢同姓者乎？ 青衣曰： 正欲见通判相公李衙内李伯元，岂有误耶！ 李元曰： 既然如此，必是斯文，请来相见何碍。 
青衣去不多时，引一秀才至，眉清目秀，齿白唇红，飘飘然有凌云之气。那秀才见李元先拜，元慌忙答礼。朱秀才曰： 家尊与令祖相识甚厚，闻先生自杭而回，特命学生伺候已久。倘蒙不弃，少屈文旆，至舍下与家尊略叙旧谊，可乎？ 
李元曰： 元年幼，不知先祖与君家有旧，失于拜望，幸乞恕察。 朱秀才曰： 蜗居只在咫尺，幸勿见却。 李元见朱秀才坚意叩请，乃随秀才出垂虹亭。至长桥尽处，柳阴之中，泊一画舫，上有数人，容貌魁梧，衣装鲜丽。邀元下船，见船内五彩装画，裀褥铺设，皆极富贵。元早惊异。朱秀才教开船，从者荡桨，舟去如飞，两边搅起浪花，如雪飞舞。
须臾之间，船已到岸，朱秀之请李元上岸。元见一带松柏，亭亭如盖，沙草滩头，摆列着紫衫银带约二十余人，两乘紫藤兜轿。李元问曰： 此公吏何府第之使也？ 朱秀才曰： 此家尊之所使也，请上轿，咫尺便是。 李元惊惑之甚，不得已上轿，左右呵喝入松林。
行不一里，见一所宫殿，背靠青山，面朝绿水。水上一桥，桥上列花石栏干，宫殿上盖琉璃瓦，两廊下皆捣红泥墙壁。朱门三座，上有金字牌，题曰 玉华之宫 。轿至宫门，请下轿。李元不敢那步，战栗不已。宫门内有两人出迎，皆头顶貂蝉冠，身披紫罗襕，腰系黄金带，手执花纹简，进前施礼，请曰： 王上有命，谨请解元。 李元半晌不能对答。朱秀才在侧曰： 吾父有请，慎勿惊疑。 李元曰： 此何处也？ 
秀才曰： 先生到殿上便知也。 李元勉强随二臣宰行，从东廊历阶而进。上月台，见数十个人皆锦衣，簇拥一老者出殿上。其人蝉冠大袖，朱履长裾，手执玉圭，进前迎迓。李元慌忙下拜。王者命左右扶起。王曰： 坐邀文旆，甚非所宜，幸沐来临，万乞情耍 李元但只唯唯答应而已。左右迎引入殿，王升御座，左手下设一绣墩，请解元登席。元再拜于地，曰： 布衣寒生，王上御前，安敢侍坐？ 王曰： 解元于吾家有大恩，今令长男邀请至此，坐之何碍。 二臣宰请曰： 王上敬礼，先生勿辞。 李元再三推却，不得已低首躬身，坐于绣墩。王乃唤小儿来拜恩人。
少顷，屏风后宫女数人，拥一郎君至。头戴小冠，身穿绛衣，腰系玉带，足蹑花靴，面如傅粉，唇似涂脂，立于王侧。王曰： 小儿外日游于水际，不幸为顽童所获；若非解元一力救之，则身为齑粉矣。众族感戴，未尝忘报。今既至此，吾儿可拜谢之。 小郎君近前下拜，李元慌忙答礼。王曰： 君是吾儿之大恩人也，可受礼。 命左右扶定，令儿拜讫。李元仰视王者满面虬髯，目有神光，左右之人，形容皆异，方悟此处是水府龙宫，所见者龙君也；傍立年少郎君，即向日三高士祠后所救之小蛇也。元慌忙稽颡，拜于阶下。王起身曰： 此非待恩人处，请入宫殿后，少进杯酌之礼。 
李元随王转玉屏，花砖之上，皆铺绣褥，两傍皆绷锦步障。出殿后，转行廊，至一偏殿。但见金碧交辉，内列龙灯凤烛，玉炉喷沉麝之香，绣幕飘流苏之带。中设二座，皆是蛟绡拥护，李元惊怕而不敢坐。王命左右扶李元上座。两边仙音缭绕，数十美女，各执乐器，依次而入。前面执宝杯盘进酒献果者，皆绝色美女。但闻异香馥郁，瑞气氤氲，李元不知手足所措，如醉如痴。王命二子进酒，二子皆捧觞再拜。
台上果卓，伫目观之，器皿皆是玻璃、水晶、琥珀、玛瑙为之，曲尽巧妙，非人间所有。王自起身与李元劝酒，其味甚佳，肴馔极多，不知何物。王令诸宰臣轮次举杯相劝，李元不觉大醉，起身拜王曰： 臣实不胜酒矣。 俯伏在地而不能起。王命侍从扶出殿外，送至客馆安歇。
李元酒醒，红日已透窗前。惊起视之，房内床榻帐幔，皆是蚊绡围绕。从人安排洗漱已毕，见夜来朱秀才来房内相邀，并不穿世之儒服，裹球头帽，穿绛绡袍，玉带皂靴，从者各执斧钺。李元曰： 夜来大醉，甚失礼仪。 朱伟曰： 无可相款，幸乞情耍父王久等，请恩人到偏殿进膳。 引李元见王，曰： 解元且宽心怀，住数日去亦不迟。 李元再拜曰： 荷王上厚意。家尊令李元归乡侍母，就赴春选，日已逼近。更兼仆人久等，不见必忧；倘回杭报父得知，必生远虑。因此不敢久留，只此告退。 王曰： 既解元要去，不敢久留。虽有纤粟之物，不足以报大恩，但欲者当一一奉纳。 李元曰： 安敢过望，平生但得称心足矣。 王笑曰： 解元既欲吾女为妻，敢不奉命。但三载后，须当复回。 王乃传言，唤出称心女子来。
须臾，众侍女簇拥一美女至前，元乃偷眼视之，雾鬓云鬟，柳眉星眼，有倾国倾城之貌，沉鱼落雁之容。王指此女曰： 此是吾女称心也。君既求之，愿奉箕帚。 李元拜于地曰： 臣所欲称心者，但得一举登科，以称此心，岂敢望天女为配偶耶？ 王曰： 此女小名称心，既以许君，不可悔矣。若欲登科，只问此女，亦可办也。 王乃唤朱伟送此妹与解元同去。李元再拜谢。
朱伟引李元出宫，同到船边，见女子已改素妆，先在船内。朱伟曰： 尘世阻隔，不及亲送，万乞保重。 李元曰： 君父王，何贤圣也？愿乞姓名。 朱伟曰： 吾父乃西海群龙之长，多立功德，奉玉帝敕命，令守此处。幸得水洁波澄，足可荣吾子孙。君此去切不可泄漏天机，恐遭大祸。吾妹处亦不可问仔细。 元拱手听罢，作别上船。朱伟又将金珠一包相送。但耳畔闻风雨之声，不觉到长桥边。从人送女子并李元登岸，与了金珠，火急开船，两桨如飞，倏忽不见。
李元似梦中方觉，回观女子在侧，惊喜。元语女子曰： 汝父令汝与我为夫妇，你还随我去否？ 女子曰： 妾奉王命，令吾侍奉箕帚，但不可以告家中人。若泄漏，则妾不能久住矣。 李元引女子同至船边，仆人王安惊疑，接入舟中曰： 东人一夜不回，小人何处不寻？竟不知所在。 李元曰： 吾见一友人，邀于湖上饮酒，就以此女与我为妇。 王安不敢细问情由，请女子下船，将金珠藏于囊中，收拾行船。
一路涉河渡坝，看看来到陈州。升堂参见老母，说罢父亲之事，跪而告曰： 儿在途中娶得一妇，不曾得父母之命，不敢参见。 母曰： 男婚女聘，古之礼也。你既娶妇，何不领归？ 母命引称心女子拜见老母，合家大喜。自搬回家，不过数日，已近试期。
李元见称心女子聪明智慧，无有不通，乃问曰： 前者汝父曾言，若欲登科，必问于汝。来朝吾人试院，你有何见识教我？ 女子曰： 今晚吾先取试题，汝在家中先做了文章，来日依本去写。 李元曰： 如此甚妙，此题目从何而得？ 女子曰： 吾闭目作用，慎勿窥戏。 李元未信。女子归房，坚闭其门。但闻一阵风起，帘幕皆卷。约有更余，女子开户而出，手执试题与元。元大喜，恣意检本，做就文章。来日入院，果是此题，一挥而出。后日亦如此，连三场皆是女子飞身入院，盗其题目。待至开榜，李元果中高科，初任江州佥判，闾里作贺，走马上任。一年，改除奏院。三年任满，除江南吴江县令。引称心女子并仆从五人，辞父母来本处之任。
到任上不数日，称心女子忽一日辞李元曰： 三载之前，为因小弟蒙君救命之恩，父母教奉箕帚。今已过期，即当辞去，君宜保重。 李元不舍，欲向前拥抱，被一阵狂风，女子已飞于门外，足底生云，冉冉腾空而去。李元仰面大哭。女子曰： 君勿误青春，别寻佳配。官至尚书，可宜退步。妾若不回，必遭重责。聊有小诗，永为表记。 空中飞下花笺一幅，有诗云：三载酬恩已称心，妾身归去莫沉吟。
玉华宫内浪埋雪，明月满天何处寻？
李元终日悒怏。后三年官满，回到陈州，除秘书，王丞相招为婿，累官至吏部尚书。直至如今，吴江西门外有龙王庙尚存，乃李元旧日所立。有诗云：昔时柳毅传书信，今日李元逢称心。
恻隐仁慈行善事，自然天降福星临。
