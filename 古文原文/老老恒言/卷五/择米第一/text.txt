米用粳，以香稻为最，晚稻性软，亦可取，早稻次之，陈廪米则欠腻滑矣。秋谷新凿者，香气足；脱谷久，渐有故气。须以谷悬通风处，随时凿用。或用炒白米，或用焦锅笆，腻滑不足，香燥之气，能去湿开胃。《本草纲目》云： 粳米、籼米、粟米、梁米粥，利小便、止烦渴、养脾胃；糯米、黍米、秫米粥，益气，治虚寒泄痢吐逆。 至若所载各方，有米以为之主，峻厉者可缓其力，和平者能倍其功，此粥之所以妙而神兴。
