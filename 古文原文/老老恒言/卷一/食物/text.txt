《本草》谓煮饭：以陈廪米为补益，秋谷初成，老年食之，动气发病。愚意胃弱难化则有之，滋润香甘，莫如新粒，不妨酌宜而食；微炒则松而易化，兼开胃。有香稻米，炒则香气减，可竟煮食，煮必过熟，乃佳。昌黎诗，所谓 匙抄烂饭稳送之，合口软嚼如牛司 也。有以米浸水，冬月冰之风干，煮饭松软，称老年之供。凡煮白米，宜紧火，候熟开锅即食。廪米炒米宜缓火，熟后有顷，俟收湿气，则发松透里。
煮粥用新米，香甘快胃，乐天诗云： 粥美尝新米 ，香稻弥佳。按《本草》煮粥之方甚多，大抵以米和莲肉为第一，其次芡实薏苡仁俱佳。此外或因微疾，借以调养，虽各有取益，要非常供。李笠翁曰：煮饭勿以水多而减，煮粥勿以水少而添，方得粥饭下味。
茶能解渴，亦能致渴，荡涤精液故耳。卢仝七碗，乃愈饮愈渴，非茶量佳也。《内经》谓 少饮不病喘渴 ；《华陀食论》曰： 苦茶久食益意思 ，恐不足据。多饮面黄，亦少睡。魏促先《谢友人惠茶》诗云： 不敢频尝无别意，只愁睡少梦君稀。 惟饭后饮之，可解肥浓；若清晨饮茶，东坡谓 直入肾经 ，乃引贼入门也。茶品非一，近地可觅者，武夷六安为尚。
《诗·豳风》云： 为此春酒，以介眉寿。书酒诰云，厥父母庆。 自洗腆[tiǎn丰厚]，致用酒。酒固老年所宜，但少时伤于酒，老必戒；即素不病酒，黄昏后亦不宜饮，惟宜午后饮之，藉以宣导血脉。古人饮酒，每在食后，《仪礼》谓之 酳[yìn吃东西后用酒漱口] 。注云：酳者，演安其食也。今世俗筵宴，饱食竣，复设小碟以侑酒，其犹存古之意与？米酒为佳，曲酒次之，俱取陈窨[yìn地下室]多年者。烧酒纯阳，消烁真阴，当戒。烟草据姚旅露书，产吕宋，名 淡巴菰 ，《本草》不载，《备要》增入，其说却未明确。愚按：烟草味辛性燥，熏灼耗精粹，其下咽也，肺胃受之，有御寒解雾辟秽消腻之能，一入心窍，便昏昏如醉矣。清晨饮食未入口，宜慎。笃嗜者甚至舌胎黄黑，饮食少味，方书无治法，食猪羊油可愈，润其燥也。有制水烟，隔水吸之者；有令人口喷，以口接之者，畏其熏灼，仍难捐弃，故又名 相思草 。《蚓庵琐语》曰： 边上人寒疾，非烟不治，至以匹马易烟一斛 。明崇祯癸未，禁民私售，则烟之能御寒信矣！盛夏自当强制。
葅[zū]菜之属，每食所需，本非一类，人各有宜。文王嗜菖藃（ 高 換成 蜀 ），孔子不撤姜食，皆审其所宜，故取之。非仅曰菖可益聪，姜可通神明也。按菖藃（ 高 換成 蜀 ）即菖蒲葅，《遯庵秘录》有种石菖蒲法，以辰砂槌末代泥，候其生发，采根食之，不必定作葅也。利窍兼可镇心，据云能治不寐，极为神妙之品。
蒸露法同烧酒，诸物皆可蒸，堪为饮食之助。盖物之精液，全在气味，其质尽糟粕耳。犹之饮食入胃，精气上输于肺，宣布诸藏，糟粕归于大肠与蒸露等。故蒸露之性虽随物而异，能升腾清阳之气，其取益一也。如稻米露发舒胃阳，可代汤饮，病后尤宜。他如藿香薄荷之类，俱宜蒸取露用。《泰西水法》曰： 西国药肆中，大半是药露，持方诣肆，和露付之。 则方药亦可蒸露也，须预办蒸器，随物蒸用。
水陆飞走诸食物，备载《本草》，可考而知。但据其所采论说，试之不尽获验。张文潜诗云： 我读《本草》书，美恶未有凭。 是岂人之禀气不同，遂使所投亦异耶？当以身体察，各随禀气所宜而食之，则庶几矣。
