炎兴下帙一百三十一。
起绍兴三十一年八月十四日甲寅，尽九月二十七日丙申。
十四日甲寅李宝以舟船下海至东海县伪知县高敞及前知县支邦荣降。
刘宝为镇江驻劄都统制李宝为游奕军统官後辟为後军统制杨存中知宝与刘宝不相协特令离军发赴行在授不釐务路分都监百除带御器械。又百馀日除知黄州未行边报金人举兵乃授宝左武大夫宣州观察使沿海提督甲寅下海至东海伪知县高敞及前知县支那荣说东人也。在北界以进士及第或劝之使去敞曰：我本大宋之民今大宋军马已到将安归遂以县降宝载敞於海船同下海令敞之子禹挈家住淮甸。
十五日乙卯金国主亮杀谏议大夫韩汝嘉举兵南寇（改作向）。
金国主亮欲举兵韩汝嘉自盱眙归谏亮寝兵讲和亮不从曰：尔与宋朝为游说邪赐汝嘉死遂起兵。
刘锜军於扬州。
刘锜以浙西江淮制置使往扬州置司。
遗史曰：刘锜以制置往扬州锜曰：军礼久不讲人皆不知军礼乃建大将军旗鼓而行军容整肃旗帜鲜明自靖康妆李纲解围太原出国门日常行此礼江浙所未见也。观者悚然惴恐时锜方病不能乘马遂用上穿竹为舆雇游手人肩之镇江城中香烟如云：雾观者拥溢锜尝谓诸将佐曰：此举皆令汝辈建节取重阳日到京师犒设州官於江皋送之锜举袖揖之曰：不暇茶汤。且欲速行诸公有坟墓在西北者宜备行计具拜扫之礼相继而来小人传其语为实然遂军於扬州。
十七日丁巳田师中令赴行在奏事。
二十三日癸亥张焘落致仕起知建康府。
金人败盟上思得重臣镇守要害遂落张焘致仕起知建康府。
二十六日丙寅出戍官兵债负除放。
奉圣旨应出戍官兵系分劈请给在家家军将积欠回易官私债负依旧克除取索深虑赡养不给可令逐军遵依已降指挥日下尽行除放如依前偾戾重寘典宪。
二十八日戊辰魏胜特授武经郎兼阁赞舍人知海州。
淮东运使杨抗申到探报。
先是金人兵马首犯（改作入）川界而我中原忠义之士探报继至九月上旬淮东运使杨抗据进士李坤韩先帖子报云：鲁校尉太仓催御米走马人至言威平府五月一日起东京初八日起广甯府十三日起义绵州十五日起共三个万户不满三万人中闲一个万户山後九州一万一千人分作十五个千人汉军共五万人元起定七月二十一日大河以北请器甲今为北边事务重未见所往待北边上走马人来方敢具报近北边反了三千户是奚契丹及新签汉军唯北京一处二万户来到松亭关围燕子城了一万副甲知北边或退方敢南行。若北边不退未敢南行坤初十日起申秋行到南京凡我指挥一一分明示端的一匹马回。又韩先探报来云：七月三日新差右丞为元帅宣到诸路节度使并总管十五日御宴十六日差除下项司徒燕人迁右丞相右丞相张浩迁太傅尚书令（孙岭北东京人）冀州节度使崇进某人迁御史。
大夫（是驸马）南京统军金紫某人充西蜀道行营都统军驸马）平阳府总管金紫张彦忠（排行第七闲西人元是本朝人後来发过去）充西蜀道行营统军太原府总管银青刘某充汉南道行营副统军（女真家）吏部尚书荣禄白某迁副枢密院开封府同知奉国军某迁兵部尚书岭北东京留守同知奉国军张某保州节度使户部尚书通议大夫开封府同知先是六月二十九日郎主驾（郎主谓完颜亮）在汝州界叛了护卫契丹军约三百馀人往西京永安军山内住泊差河南府驻劄千户去收。又七月六日马行街（郎主）指挥斩了南京兵马副都某人（为杀）汉良奴婢（删此六字）并弃职走往燕京。又七月九日差走马四百馀匹根刷诸路应私骡马除左（丞相）得留六匹及五品以上许留一匹外馀大小职官并百姓不许收养如隐漏马该死骡马要往滑州驼衣甲等用关西河东两处自来元签军今取六月十八日起发往滕阳军兖州就器甲限七月十五日要到後来未知去向端的七月十八日回程离汴京至七月二十一日知得刦了徐州系自东差去水手约一千馀人其刦了徐州头首某人却往梁山滦七月二十六日回程到虹县见走马金牌到县得郎主指挥将叛了庄民便行杀戮及抚恤其後民户云：耐辛苦一两日般运粮划南去。
传到金人诏。
伪诏曰：朕在位恢心坦然四邻归贡逾有年矣。皆出於祖宗洪厚德泽也。念境内群寇越扰边民叛逆入於南宋况两朝之民旧属宋处自来狼子野心（始由）宋私来我朝盗买战马後至彰露而止。又以探报群卒诸路变形或作红巾或作商旅或两朝奸吏妄说游辞撰造异端而无厌怠贪婪荣身斗作两朝讲好亲睦之意朕已详之今朕亲将五百万兵速降夏国以九月下旬回国遣使往宋以决颠末君臣父子各宜坚心谨守诸呼故兹诏示。
败盟记曰：戎狄天性妄诞故逆（删戎狄至此八字改作金）亮不羞（改作好为）大言当为岐王时作竹《诗》曰：孤驿潇潇竹一丛不同凡卉媚春风我心正与君相似只待云：梢拂碧空。又不记题曰：蛟龙潜匿隐沧波。且与暇蟆作浑和等德语朝头角就撼摇霹雳震山河。又过汝州题《诗》曰：门掩黄昏染碧苔那回踪迹半尘埃空亭日暮乌争噪幽径草深人未来数仞假山当户牖一池春水绕楼台繁花不识兴亡地犹倚关干次第开此诏与。
诗意岂相远哉！盖妄为此诏讠夸耀吾人（改作中华）声言五百万兵速降夏国九月下旬回国，岂不诞哉！是诏乃七月闲韩汝嘉到泗州以後作。且如七月初至九月终计是九十日矣。中国至西夏并数百万众岂九十程可往回而毕耶然则五万兵非吸风茹雨之士速降夏国非腾云：插翅之人可见讠夸饰自速死亡兆，於是矣。。
九月十一日庚辰吴拱为鄂州驻劄御军都统制。
吴拱玠之子也。为鄂州都弦制以代田师中已卯到鄂州庚辰交都统制职事泊发诸军往襄阳癸未诸军发绝是时左军统制郝为京西安抚使亦起发拱承朝廷指挥襄阳傥或有变吴拱不能自保则令退守荆渚拱具劄拱不能自保则令退守荆渚拱具劄子申朝廷言此甚失襄人之望。且荆州为吴蜀之门户襄阳为荆州之藩篱屏翰上游号为重地。若弃之不守是则撤其藩篱况襄阳依山阻江沃壤千里设。若以为巢穴如人扼其咽喉守其门户则荆州果得高枕而卧乎！朝廷必欲守襄阳为一道固圉之计非三万军马不可保守。若欲保守荆州自合将襄阳为扞中之计当得军马一万使拱可得措置则修置不寨保护御敌营关屯田密行闲探遗史曰：吴拱言襄阳形势则尽之矣。不敢以其人而废其言。。若夫保守之方则甚为乖疏所谓修置小寨者其意在於退守万山而弃城不守也。保护御敌者其意在於阖关自固不出兵以接战也。拱到襄阳首置万山寨山无水无薪。若屯大军不可（以时）安息师徒劳役众口藉藉道路骇闻。
刘锜自扬州进军。
刘锜在扬州病上遣中使谭某宣押医官孟某赴扬州医治锜曰：锜本无病盖缘国家边事如此至今犹未决用兵俟狄人侵卯经四字改作敌先发）然後使（删此字）当之既失制狄（改作人）之机何以善後後发受制於人锜忧此不忘是以病也。谭某具道已得上旨令制置谨察动静不可落其奸便锜矍然而起具奏回报即建大将旗鼓而进兵每日进发一军时锜实病不能食唯以萝卜下白粥而已。军行整肃锜亦颇能得将帅之体有乡兵统领路次迎参锜皆不顾。
十七日丙戌杨抗举刘汜。
遗史曰：淮南路转送副使杨抗奏臣伏睹阁门宣赞舍人两淮西路兵马都监镇江府驻劄御前中军统制淮南浙西浙东西路制置使司提举一行事务刘。
汜志节不苟忠义持心笃信好学辅以儒雅臣尝至其军遇汜阅试战士号令精明进退肃然今保举堪充将帅任使有旨刘汜与转武略郎依旧兼阁门宣赞舍人令三省枢密院籍记汜锡之子锜之至也。。
十八日丁亥吴玠遣将官彭青刦凤翔府凤州渭河南宝鸡县金人寨。
二十四日癸巳夏俊克泗州。
夏俊在盱眙军干买北物见完颜亮败盟有侵犯（改作南攻）之意遂谋欲占泗州有武功大夫张政者自军中拣下作扬州指使任满居盱眙俊与政议其事政聚众得一百八十人知盱眙军周宗退保在天长至是俊备船夜渡五更渡淮先占西城西城人觉知皆称愿归顺大宋俊曰：大宋人马取泗州并不杀人各（各安）心转至城东下观汴河有空船俊政等遣西城百姓取船得六十馀拖贪图右泗州蒲察徒穆（改作富察图穆）率其下二三十骑弃东城遁走俊等入东城抚定遣百姓渡淮遣人报制置使刘锜到天长得报并有金人解赴军前者锜皆不问令俊权泗州泗州有银一千五百锭绢五百匹锜遣其至汜取银绢馀不尽者俊与其众分有之。
盱眙军报九月二十三日夜二更枢密院使臣夏俊部领义兵并力杀退北军已复占泗州西城另有措置收复东城至二十四日天晓西城老小尽皆渡过南岸续据俊使王文报东城安抚蒲察徒穆（删此四字）同知大周仁与夏俊在城答语东城尽倒旗枪双据淮北稍工严国到军称东城百姓官吏皆归顺本朝有蒲察徒穆（改作富察图穆）与大周仁逃窜出城不知去向其本城老小见行载前来南岸巳申中军刘统制措置人马过淮弹压。
刘蕴古特添差两浙西路安抚司准备差遣。
刘蕴古在北界提盝贩卖钅义朵者往来於寿春榷场与南客语则曰：愿归朝言南北利害。若大宋举兵则恢复旧疆直不难耳南客渐能识姓名有好异者者接引使归朝蕴古自言二弟皆在北界及第已获两解不得一第遂有归正之意。若取中原灭大金直易事耳至行在初授蕴古右迪功郎为浙西安抚司准许备差遣吴山有伍员祠在钱塘阆阓之中蕴古先另置庙牌易去旧牌牌上题刻具位姓名合市人皆惊曰：旧牌工緻新牌远甚不知何故易之有右武大夫魏仲昌者窥见其意曰：他人之归正者侥幸官爵苟图。
钱帛而已。若刘蕴古者真奸细也。或问其故仲昌曰：榜其姓名於吴山庙牌盖欲使踵来闲探者知其已到耳。
权知光化军张趋与金人战於光化军城中金人退走张趋鄂州驻劄御前游奕军将官也。都统吴拱令权知光化军将带巡捕孔羡慕摆铺周明交声速曹通教头杨辉旗头李成引战刘进管队商进直头贺忠长行曾晟李全邓高尚青融德苏进等凡二十四化以癸巳凌晨入城方坐於厅事交割郡事闲忽报有金人铁骑入门乃金人七百骑夜宿於三十里地趋急开谯门令随行人擐甲持枪突门而出呼百姓以抬桌之属堵巷路口趋分其众和数项阑截鏖战久之，於是百姓皆出门渡汉江而城中战犹未休金人自谓不能当乃聚众数十人指一官军攒箭射之官军身负箭皆如蝟重伤及死者数人金人之死者亦数十人方稍退光化之役荆襄第一战也。颇增战士之气奏功於朝各人得转二官资皆给公据而已告身竟不下人皆为不平。
二十五日甲午吴玠收复秦州。
吴玠遣统领刘海等领兵掩杀贼众退走入城寻分布官兵自九月二十五日申时攻打至二更已打破秦州除抚存军民外捉到贼兵活人（删此四字）金人萧安抚高同知千户明威将军乞求闹（改作齐哩克）将官奉信校尉宝登金人大郎君二郎君防御判官李旺王信王主簿赵通事李淮提刘天使及捉到贼兵（删此二字）活人斫到首级夺到战马器甲莫知其数。
二十六日乙未金人寇（改作攻）信阳军。
成闵以中军统制赵撙分兵四千屯德安甲申发鄂州庚寅至德安居五日信阳军以金兵来告樽曰：信阳虽小实为德安表里不可失也。乃留游奕统制宋奕居德安自将所部驰赴之虏（改作金）骑径去侵（改作攻）光州。
吴玠收复陇州方山源。
吴玠申金贼（删此字）都统合喜孛堇（改作喀齐喀贝勒）张金紫追集陕西诸路伪兵於陇州方山源秦州凤翔府等处屯驻意欲分兵前来侵犯（删此二字）寻遣差右军第二正将彭青副将强英左军第二副将张德等将带军马前去措置收复去後今据逐官申於九月二十五日到方山源差人说谕招抚其本原（改作亲从）贼（删此字）兵坚守不从於二十六日青亲拥官兵向前自卯攻打。
伪中官兵分番前来战敌约十五阵青等告诫官兵一拥齐入至巳时攻城破方山源其贼（改作金人）败走捉获活人当阵斩到首级夺到鞍马莫知其数。
二十七日丙申吴玠收复洮州。
吴玠申遣差将官曹〈氵休〉等九月二十七日收复洮州及管下冷丁堡通岷堡招抚到洮州同知招武大将军奥屯蝉只（改作鄂通彻辰）一行官兵老小抚定军兵依旧安业。又据将官张德申九月三十日攻打破陇州与贼（改作金）兵巷战杀死贼（改作金）兵未知其数捉到活人夺下鞍马有知州卢奉国同知刘昭武走上凉楼招抚不下遂用火烧毁及将本州仓场所装金贼（改作营）粮草百万馀尽行烧毁外有归降兵说谕抚定了当的是获捷。
赐进士出身头品顶戴四川等处承定理布政使司布政使清苑许涵度校刊。
※卷二百三十一校勘记。
甲寅下海至东海县（脱县字）系分擘请给在家（擘误作劈）义锦州十五日起（锦误作绵）分作十五个千户（户误作人）凡有指挥（有误作我）小注（系岭北东京人系误作孙）张中彦（误作彦忠）况两地之民（地误作朝）。又以探报仓卒（会误作群）设。若侵据以为巢穴（脱侵据二字）然後使锜当之（脱锜字）与夏俊在城答话（话误作语）身负箭战（脱战字）信王（误作王信）李准提（误作淮提）。
