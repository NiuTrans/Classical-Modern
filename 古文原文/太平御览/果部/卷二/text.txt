○枣
《尔雅》曰：枣，壶枣也。(郭璞症曰：匠箔东呼枣大而锐上者为壶。壶犹瓠也。)边，要枣。(细要枣也，今谓之鹿卢枣。)櫅，(音齐。)白枣。(即今枣子，白乃熟。)樲，酸枣。(树小实酢。《孟子》曰：养其樲遵，羊枣。实小而员，紫黑色，今俗呼为羊矢枣。《孟子》曰：曾晳嗜羊枣。)洗，大枣。(今河东猗氏出大枣，子如鸡卵。)〈足卫〉泄，苦枣。(子味苦也。〈足卫〉音岁也。)皙，无实枣。(不着子也。)还味，稔枣。(还味，短味也。)
又曰：枣李曰疐之。
京房《易妖占》曰：天雨枣，小民流亡也。
焦赣《易林·师之豫》曰：北山有枣，使叔寿考。
《说文》曰：樲，酸枣也。
《毛诗·豳·七月》曰：八月剥枣。
《周礼·天官·笾人》曰：馈食之笾，其实枣。
《大戴礼·夏小正》曰：八月剥枣。剥者，取也。
《礼记·曲礼下》曰：妇人之贽，脯、脩、枣、栗。
又《内则》曰：枣曰新之。
又曰：枣，栗，饴蜜以甘之。
《春秋繁露》曰：握枣与错金，以示婴儿，必取枣而不取金。故物之於人，小者易知。
《史记》曰：楚庄王之时，有所爱马，啖以枣脯。
又曰：李少君以却老方见上，少君言上曰： 臣曾游海上，见安期生食巨枣，大如瓜。 
《汉书》曰：广陵厉王胥，宫园中枣树，乃生十馀茎，茎正赤，叶白如素，王坐祝咀，自杀。
又曰：王吉少时，学问居长安。其东家有枣树，垂吉庭中。吉妇取枣以啖，吉后知之，乃去妇，东家闻而欲伐其树，邻里共止之，因固请吉令还妇。里中为之语曰： 东家有树，王阳妇去；东家枣完，去妇复还。 
又曰：安邑千树枣，此其人皆与千户侯等。
《东观汉记》曰：自冯愔反后，邓禹威稍损，又乏食，败走至高陵，军士饥饿，皆食枣叶。
又曰：中黄门孙程谋诛江京，后程于盛化门外，与马国等相见，诈谓国曰： 天子与我枣脯。与若枣者，早成之。 乃与国等共为谋，立顺帝。
谢承《后汉书》曰：河南陶硕，乡曲饷之，硕无所爱，但食枣饮水，美谈而已。
又曰：孟节能含枣核不食，可至五年。
应劭《汉官仪》曰：光武封泰山上坛，见酢梨酸枣。上问其故，主者曰： 百官上者所置。 上曰： 封禅大礼，千岁一会，衣冠士大夫，何故尔也？ 
《魏志》曰：杜恕上疏曰： 冀州户口最大，又有桑、枣之饶，国家徵求之府。 
《世说》曰：魏文帝忌弟任城王饶壮，因在狈戢后侧共围棋，并啖枣。文帝以毒置诸枣蒂中，自选可食者；而王弗悟，遂杂进之。既中毒，太后索水救之，帝预敕毁器。太后徒跣赴井，无器可汲，须臾遂卒。
又曰：王大将军常至石崇家，如厕，见漆箱中盛乾枣，本以塞鼻，王遂食尽，群婢莫不笑。
《晋书》曰：贾后将废太子，诈称上不知，呼太子入朝。既至，后不见，置于别室。遣婢陈舞，赐以酒枣，逼饮醉之。
《晋史》曰：光禄卿李郁，因昼寝，梦食巨枣。觉而有疾，谓其亲友曰： 常闻 枣 字重 来 ，呼魂之像。今予神气逼抑，将不免乎？ 未几而卒。
《孟子》曰：曾晳嗜羊枣，而曾子不忍食。公孙丑问曰： 脍炙与羊枣孰美？ 曰： 脍炙哉！ 曰： 曾子何为食脍炙而不食羊枣？ 孟子曰： 脍炙同也，羊枣独也。 
《韩子》曰：秦饥，应侯谓王曰： 五苑之果蔬橡枣栗，足以活民，请发之。 
又曰：子产治郑，桃枣之荫於街者，莫援也。
《邹子》曰：夏取枣、杏之火。
《淮南子》曰：十一月，官都尉其树枣。
《晏子春秋》曰：景公谓晏子曰： 东海掷晷，有水而赤。死晷有枣，花而不实，何也？ 晏子曰： 昔者，秦穆公乘龙治天下，以黄布裹蒸枣，至海而投其布，故水赤；蒸枣，故花而不实。 公曰： 吾佯问子。 对曰： 婴闻：佯问者，佯对之。 
卢毓《冀州论》曰：安平好枣，地产不为无珍。
杜氏《新书》曰：杜畿为河东太守，平虏将军刘勋为太祖所亲，贵震朝廷，常从畿求大枣，畿拒以他故。后勋伏法，太祖得其书，叹曰： 杜畿可谓不媚势也！ 
《英雄记》曰：孔文举为端愠贼所攻，城欲破，其治中左承祖，以官枣赋与战士。
蔡邕《奏事》曰：程末年十四时，祖父叔病物故，末抱伏叔尸，号泣悲哀。舅哀其羸劣，嚼枣肉以哺之。末见食歔欷，不能吞咽。
《汉武内传》曰：七月七日，西王母当下，为帝设玉门之枣。
《东方朔传》曰：武帝时，上林献枣。上以所持杖击未央前殿槛，呼朔曰： 喑叱先生来来！先生知此筐中何等物也？ 朔曰： 上林献枣四十九枚。 上曰： 何以知之？ 朔曰： 呼朔者，上也。以杖击槛，两木；两 木 ， 林 也。来来者，枣也。叱叱者，四十九枚。 上大笑，赐帛十匹。
《王子年拾遗记》曰：北极有岥峰之阴，多枣树，百寻，其枝茎皆空，其实长尺，核细而柔，百岁一实。
《真人关令尹喜内传》曰：老子西游，省太真，王母共食玉文之枣，其实如瓶。
《神仙传》曰：吴郡沉羲，为仙人所迎上天，云： 天上见老君，老君赐羲枣二枚，大如鸡子。 
又曰：李意期於成都甬中作一土窟，居其中。冬夏单衣，长发剪去之，但使长五寸许。多饮酒食脯，及枣栗。或百日二百日不出窟，是时无所可食也。
《鲁女生别传》曰：李少君曰： 冥海之枣大如瓜，锺山之李大如瓶，臣已食之，遂有奇光。 
《刘根别传》曰：有道之士不可识。往者有陈孜如痴人，江夏袁仲阳知事之。孜谓仲阳曰： 今年春当有疾，可服枣核中仁二十七枚。 后果大病。
又曰：能常服枣核中仁，百邪病不复干也。仲阳服之有效。
《冯明生别传》曰：明生为县吏，捕贼，为贼所伤，殆死。道间见女人，年可十六七，姿容绝世，以肘后管中一丸如小豆与服，即愈。随神女还岱宗，见安期生，曰： 昔与女郎游於安息西母之际，食枣异美。此间枣小，不及忆。此枣未久，已二千年矣。 神女云： 昔与君共食一枚，乃不尽，此间小枣，那可相比也！ 
《高士传》曰：胡昭，字孔明。晋宣帝为布衣时，与昭有旧。昭同郡周士等谋帝，昭闻而步险邀士肴渑之间，止士，士不肯。昭泣以示诚，士感其义，乃止。昭斫枣树，共士盟而别。昭虽有阴德於帝，口终不言，时人莫知。
《风俗通》曰：鲍集耕田而食，穿井而饮，於山中食枣。或曰： 杆枣，子所植也。 遂强吐，立枯死。
《水经注》曰：酸枣县，故城南古韩国。昔天子建国名都，或以山林。故豫章以树名都，酸枣以棘名邦，故曰梳枣也。
《水经》曰：高唐县大河右溢，世谓之甘枣沟。水侧多枣，故俗取名焉。
《广志》曰：东都穀城紫枣，长二寸。西王母枣，大如李核，三月熟，众果之先熟者也。种洛阳宫后园。河内伋郡枣，一名虚枣，一名安邑枣。东海蒸枣、洛阳夏白枣、安平信都大枣、单父枣、梁园国夫人枣。大白枣，一名曰慼咨，小核多肌；三星枣、骈白枣、灌枣，此四者，官园所种。枣有狗鸡心、牛头、羊矢、弥猴、细腰之名，又有玄枣、大枣、崎廉枣、桂枣。
《邺中记》曰：石虎园中有西王母枣，冬夏有叶，九月生花，十二月乃熟，三子一尺。又有羊角枣，亦三子一尺。
《东阳记》曰：信安县有悬室坂。晋中朝时，有民王质，伐木至石室中，见童子四人，弹琴而歌。质因留，倚柯听之。童子以一物如枣核与质含之，便不复饥。俄顷，童子令其归。质承声而去，斧柯漼然尽烂。既归，质去家已数十年，亲旧凋落，无复比时矣。
杨咳戤《洛阳伽蓝记》曰：景阳山南有百果园，果别作一林，林各有一堂。有仙人枣，长五寸，把之两头俱出核，细如针。霜降乃熟，食之甚美。俗传云：出昆仑山。一曰西王母枣。
《晋中阁名》曰：华林园，枣六十二株，王母枣十四株。
卢谌《祭法》曰：春祠用枣油。
《本草》曰：凡枣，九月彩，日乾，补中益气，久服神仙。
郭子横《洞冥记》曰：〈山房〉嵣细枣，出〈山房〉嵣之山。山临碧海，万年一实。子如今软枣，笮之有膏，膏可燃灯。西王母握核以献帝，因名曰握核枣。
杜宝《大业拾遗录》曰：二年八月，信都献仲思枣四百枚。枣长四寸，五寸围，紫色细文，文绉核肥，有味，胜于青州枣。北齐时，有仙人仲思，得此枣种之，亦名仙枣。时海内惟有数树。
《西京杂记》曰：初修上林苑，群臣各献明妍树，亦制有美名：弱枝枣、西王母枣、(出昆仑山。)棠枣、王门枣、青华枣、梬(音程。)枣、赤心枣。
《神异经》曰：北方荒中有枣林焉，其高五尺，子长六七寸，围过其长。熟赤如朱，乾之不术，气味甘润，殊於常枣。食之，可以安躯体，益气力。
《异苑》曰：郑鲜之女，脚患挛癖。就王濮阳请水浇之，馀灌庭中枯，枣树既生，女脚亦差。
又曰：沙门竺惠猷，太玄二年，夜梦读诗五首，其一篇后曰： 陌南酸枣树，名为六奇木。遣人以伐取，载还柱马屋。 
又曰：太玄中，南郡忻陵县有枣树，一年忽生桃、李、枣三种花子。
《幽明录》曰：太原王仲德，年少时，遭乱避胡贼，绝粒三日，草中卧，忽有人扶其头，呼云： 可起啖枣！ 王便寤，瞥见一小儿，长四尺，即隐。乃有一囊乾枣在前，啖之，小有气力，便起。
任昉《述异记》曰：魏世，河内冬雨枣。耆旧说：周秦时，河南雨酸枣，遂生野酸枣，今酸枣县是也。枣之甚小者，谓之酸枣。
《广五行记》曰：冯宣，上党人，仕为北平护军。丧於官，时年三十八。还家乡里，服始毕，婢在外，闻叫唤声，开门见宣，婢惊入，白宣妻韩。韩悲愕良久，见宣，宣曰： 生必有死，恨早宾狞藨情！ 宣外甥严翊至，宣曰： 当有兵乱，继以饥疫，并土不可复居。侯宅东枣树死，便走，可免。 翊受旨，宣告别，须臾而没。后二百日，枣树死，翊与宣家东投渔阳。发后四旬，而上党遭寇暴，兵人死荒乱途炭，存者鲜矣。
《岭表录异》曰：波斯枣，广州郭内见其树。树身无闲枝，直耸三四十尺。及树顶四向，共竖十馀枝。叶如海棕。(亦呼为海棕。)广州所种者，或三五年一番结子。亦似此中青枣，但小耳。自青及黄，扑已尽，又朵着子。每朵约三二十颗。刘珣曾於番酋家食本国剿愦者，伤汔沙糖，皮肉软烂，饵之，乃火烁水蒸之味也。其核与北中枣殊异两头不尖，双卷而圆，如小块紫矿。珣亦收而种之，久无萌芽，疑是蒸熟也。
魏文帝诏群臣曰：南方龙眼、荔枝，宁比西国蒲陶、石蜜乎？酢且不如中国。凡枣味，莫言安邑御枣也。
曹植《鹞雀赋》曰：雀得鹞言，意甚不移。依一枣树，丛秾多刺。
潘岳《笙赋》曰：枣下纂纂，朱实离离。宛其落矣，化为枯枝。
潘岳《闲居赋》曰：周文弱枝之枣，防陵朱仲之李。
傅玄《枣赋》曰：素华离离，朱实甚脆。色如霜雪，甘如含蜜。
左思《魏都赋》曰：淇园之笋，信都之枣。
《古诗》曰：甘瓜抱苦蒂，美枣生刺棘。
郭璞《枣赞》曰：赤心鲠直。
傅玄《歌词》曰：黄叶离高柯，丹枣坐自零。不险存自零，念我少弟兄。
