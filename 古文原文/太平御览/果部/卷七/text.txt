○梅
《尔雅》曰：梅，柟。(似杏，实酢。)
《尚书·说命》曰：若作和羹，尔为盐梅。
《毛诗·鹊巢·摽有梅》曰：《摽有梅》，男女及时也。摽有梅，其实七兮。(摽，落也。盛极则堕落者，梅也。)求我庶士，迨其吉兮。
《诗义疏》曰：梅，杏类也。树及叶，皆如杏而黑。煮而乾为苏，置羹臛齑中。又可含以香口。
又《谷风·四月》曰：山有嘉卉，侯栗侯梅。
又《墓门》曰：墓门有梅，有鸮萃止。
《大戴礼·夏小正》曰：正月，煮梅为豆实。
《吴历》曰：孙亮出西苑，方食生梅，使黄门至中藏取蜜以渍。蜜中有鼠矢，侍中请付狱推。亮曰： 杆易知耳！ 令破鼠矢，矢里燥，亮大笑曰： 久在蜜中，中当湿；今外湿里燥，必黄门为！ 搆黄门，首服。左右莫不惊悚。
《宋书》曰：武帝女寿阳公主，每日卧於含章檐下，梅花落公主额上，成五出之华，拂之不去，皇后留之。自后有梅花妆，后人多效之。
《南史》曰：柳惲常与琅琊王瞻博射，嫌其皮阔，乃摘梅帖乌珠之上，发必命中，观者惊骇。
《梁书》曰：任昉为新安太守，郡有蜜岭，及杨梅，旧为太守所彩。昉以冒险，多毒物，故即时停之。
《唐书》曰：萧仿为岭南节度使。仿性公廉，南海虽富珍奇，月俸之外，不入其门。家人疾病，医工治药须乌梅，左右於公厨取之。仿知而令还之，促买於市。
《淮南子》曰：百梅足以为百人酸，一梅不足以为百人酸。(喻众能济少，少不能有所成也。)
《抱朴子》曰：绮里丹法：以铅百斤，合五石煮之，皆成银；以雄黄煮之，皆成黄金。金袒哉，以猪膏煮之；太柔，以梅煮之。
《山海经》曰：灵山，其木多梅。(郭璞症曰：似杏而酢。)
《说苑》曰：越使渚发执一枝梅遗梁王，梁王之臣韩子顾谓左右曰： 恶有一枝梅遗列国之君乎？ 
《论衡·实知》篇曰：使圣人空坐独思，则不知百世后有马生牛，牛生驴，桃生李，李生梅也。
《世说》曰：魏武帝行失道，三军皆渴。帝令曰： 前有大梅林，饶子，甘甘酸可以解渴！ 士卒闻之，口皆出水。
《地理志》曰：南陵有梅根冶。
《风俗通》曰：夏禹庙中，有梅梁，忽一春生枝叶。
又曰：五月，有落梅风，江淮以为信风。又其霖霪，号为梅雨，沾衣服皆败〈黑宛〉。
《桂阳先贤传》曰：有人谓苏统： 后园梅树下种药，可治百病。 
《吴氏本草》曰：梅核，明目益气，不饥。
《东方朔别传》曰：朔与三门生俱行，见一鸠，占皆不同。一生曰： 今日当得酒。 一生曰： 其酒必酸。 一生曰： 虽得酒，不得饮也。 三生皆到主人，须臾，主人出酒樽中，即安於地，羸而复之，讫不得酒。出门，问其故，曰： 见鸠饮水，故知得酒。鸠飞集梅树上，故知酒酸。鸠飞去，所集枝折堕地，折者，伤复之像，故知不得饮也。 
《西京杂记》曰：上林苑有朱梅、同心梅、紫蒂梅、燕支梅、丽枝梅、紫花梅、侯梅。
周处《风土记》曰：夏至之雨，名为黄梅雨。
《广志》曰：蜀名梅为{艹獠}，大如雁子。梅{艹獠}皆可以为油脯，黄梅以熟{艹獠}作之。({艹獠}音老。)
伍瑞休《江陵记》曰：洪亭村下有白藉洲，东南得邴洲，上头有枚回村。旧云是梅槐合生成树，是以名之，音讹，谓之 梅回 。
《荆州记》曰：陆凯与范晔相善，自江南寄梅花一枝诣长安与晔并赠花诗，曰： 折花逢驿使，寄与陇头人。江南无所有，聊赠一枝春。 
《神异经》曰：北方荒外有石嘿可，方千里。中有横公鱼，夜化为人，刺之不入，煮之不世。以乌梅二七煮之，即熟，可已邪病。
《述异记》曰：嘉兴县皋陶村朱休之，有弟朱玄。玄嘉二十五年十月清旦，兄弟对坐家中，有一犬来，向休蹲，遍视二人而笑，遂摇头歌曰： 言我不能歌，听我歌梅花。今年故复可，柰汝明年何！ 其弟惊惧，斩犬，榜(音滂。)首路侧。至岁末梅花时，兄弟相忿，奋戟伤兄。官收治，并被囚系，经岁得免。至夏，举家时疾，母及兄弟皆卒。
任昉《述异记》曰：邯郸，有故邯郸宫基存焉，中有赵王果园，梅李至冬而花，春得食。
《岭南异物志》曰：南方梅，繁如北杏，十二月开。
《语林》曰：范王至能啖梅，人常致一斛奁，须臾啖尽。
潘岳《闲居赋》曰：梅杏郁棣之属。
左思《蜀都赋》曰：梅杏罗生。
《柏梁台太官令》曰：樗沔橘栗李桃梅。
张协《七命》曰：燀以秋橙，酢以春梅，接以商王之箸，承以帝辛植淡。
○石榴
《广雅》曰：若榴，石榴也。
《晋隆安起居注》曰：武陵临沅县，安石榴子大如碗，其味不梳，一蒂六实。
《宋书》曰：玄嘉末，魏太武征彭城，遣使求甘蔗、安石榴。张畅曰： 石榴出自邺下，亦当非彼所乏。 
《北史》曰：齐安德王延宗纳赵郡李祖收女为妃，后帝幸李宅宴，而妃母宋氏荐二石榴于帝前，问诸人，莫知其意。帝投之，问魏收曰： 杆竟何意？ 收曰： 石榴，房中多子。王新婚，妃母欲子孙众多。 帝大喜，诏： 收卿还剿愦。 仍赐美锦二匹。
《唐书》曰：孔绍安，大业末为监察御史。时高祖为朔曛贼於河东，诏绍安监高祖之军，深见接遇。及高祖受禅，绍安自洛阳间行奔高祖，见之甚悦，拜内史舍人。时夏侯端亦常为御史监高祖军，先绍安归朝，授秘书监。绍安因侍宴，应诏咏石榴诗曰： 只为来朝晚，开花不及负。 时人称之。
《神仙传》曰：刘冯者，沛人也，封桑乡侯。学道於楼丘子。常服石桂英，及中岳石榴。垂四百年，如十五幼童。
《濑乡记》曰：老子祠堂北，有石榴二株。
《邺中记》曰：石虎苑中有安石榴，子大如碗盏，其味不梳。
《庐山记》曰：香炉峰头有大盘石，可坐数百人。石垂生山石榴，三月中作花，色似石榴而小淡，红敷紫萼，辉晔可爱。
《襄国记》曰：龙岗县有好石榴。
《博物志》曰：张骞使西域还，得安石榴。
《广志》曰：安石榴，有甜〈酉乍〉二种。
陆机《与弟云书》曰：张骞为汉使外国十八年，得途林安石榴也。
李龙《德阳殿赋》曰：蒲桃安若，曼延蒙笼。
应吉甫《安石榴赋》曰：余往日为中书，直庐上有安石榴，枝叶甚荗，故为之赋。
傅玄《安石榴赋》曰：虎宿中而纤条结，龙辰升而丹华繁。其在晨也，灼若九日栖扶桑；其在夕也，爽若烛龙吐潜光。
庾儵若《石榴赋》曰：远而望之，粲若樆缋被山阿；迫而察之，赫若龙辉耀绿波。
夏侯孝若《石榴赋》曰：接翠萼於绿蒂，冒红牙於丹须。赩然含蕤，璀尔散珠。雪酲解饣肙，怡神实气。
潘岳《闲居赋》曰：若榴蒲陶之珍，磊落蔓延於其侧。
又《安石榴赋》曰：实有嘉木，名安石榴。彩条外畅，萦幹内樛。丹耀缀於朱房，缃的点於红须。煌煌炜炜，熠耀委累。似琉璃之栖邓林，若珊瑚之映流水。光明磷烂，含丹耀紫。味滋芳神，伤泠琼蕊。
潘岳《安石榴赋》曰：若榴者，天下之奇树，九州之明妍也。是以属文之士，或婿狞蘘赋之。遥而望之，焕若随珠耀重渊；详而察之，灼若列宿出云间。千房同模，十子如一。御饥疗渴，解酲止醉。
左思《吴都赋》曰：蒲桃乱溃，若榴竟裂。
张载《重作石榴赋》曰：於是天回节移，龙火西夕，流风晨激，行露朝白。紫房独熟，赪肤自拆，剖之则珠散，含之则冰释。充嘉味於庖笼，极甜酸之滋液，上荐清庙之灵，下羞玉堂之客。
张协《安石榴赋》曰：乃剖乃拆，金房缃隔。
范坚《安石榴赋》曰：红须肉艳，赪牙外摽。似华灯之映翠幕，若丹琼之厕碧瑶。
殷玄《安石榴赋》曰：余以暇日，散愁翰林。睹潘、张若榴二赋，虽有其美，犹不尽善。容复措辞，故聊为之赋曰： 或珠离於璇琬，或玉碎於雕觞。璘彬洒映，晔紫缨缃。璀若瑶英之攒钟巘，粲若灵蚌之含珠珰。 
徐藻妻陈氏《石榴赋》曰：堆木之珍，莫美石榴。擢鲜葩於青春，结芳实於素秋。
脱凶妻羊氏《安石榴赋》曰：振绿叶於柔柯，垂彤子之累衰。
张载书曰：大谷石榴，木滋之最。肤如凝脂，汁如清濑。渴者所思，铭之裳带。
曹植《弃妻诗》曰：石榴植前庭，绿叶摇缥青。翠鸟飞来集，拊翼以悲鸣。
糜玄诗曰：苍苍陵上柏，参差列成行。童童安石榴，列生神道旁。
○柰
《晋书》曰：成帝杜皇后崩。先是，三吴女子相与簪白花，望之如素柰，传言 天公织女死，为之着服。 至是而后崩。
《三国典略》曰：杨愔一门四世同居，家裳小盛，昆弟就学三十七馀人。庭有柰树，实落于地，群儿咸争，愔独坐不顾。季父暐见之，谓宾客曰： 杆儿恬裕有我家风！ 
萧广济《孝子传》曰：王祥后母，庭有柰树，始着子，使守视。祥昼驱鸟雀，夜则惊鼠。时雨忽至，祥抱树至曙，母见恻然。
《紫虚南岳夫人传》曰：夫人姓魏，孟存，性乐神仙。季冬夜半，有四真人，并年可二十，降夫人靖室。因设酒馔，陈玄云紫柰。夫人还王屋山，王子乔等并降。时夫人与真人为宾主，设三玄紫柰。
《玄晏春秋》曰：卫伦过予，论及於时味。伦因命仆取糗进予，予曰： 麦也，有杏李柰味。 (具杏部。)
杜恕《笃论》曰：日给之华，与柰相似也，柰结实而日给零落；虚伪之言，与真实相似也，虚败改而真实成。
《西京杂记》曰：上林苑有白柰、紫柰(花紫)、绿柰(花绿)。
《广志》曰：柰有白、赤、青三种。张掖有白柰，酒泉有赤柰。西方例多柰，家以为脯，数十百斛，以为畜积，如收藏枣栗。若柰汁黑，其方作羹，以为豉用也。
《汉武故事》曰：上握兰园之金精，摘圆丘之紫柰。
《释名》曰：柰油，捣柰实也，和以途缯上，燥而发之，形似油也。柰脯，切柰曝乾之，如脯也。
卢谌《祭法》曰：夏祠，法用白柰，秋祠用赤柰。
《晋太始起居注》曰：太始二年六月，嘉柰一蒂十五实，或七实，生於酒泉。
王子年《拾遗记》曰：昆仑山上有柰，冬生子，碧色须玉纠戤水洗，方可食。
郭子横《洞冥记》曰：有紫柰，大如升，甜如蜜，核紫花青。
《虎丘山疏》曰：山下三面有春秋二柰。
《本草经》曰：柰味苦，令人臆胀，病人不可多食。
《晋宫阁名》曰：华林园有白柰四百株。
左太冲《蜀都赋》曰：朱樱春就，素柰夏成。
潘安仁《闲居赋》曰：二柰乙奓白之色。
潘尼《东武观赋》曰：飞甘瓜於浚水，投素柰於清渠。
曹植《求祭先王表上文帝》曰：乞请白柰二十枚。
又《谢赐柰表》曰：即媳灶中，虎贲叙，赐臣等冬柰一奁，诏使温啖，夜非食时，而赐见及。柰以夏熟，今则冬至，物以非时为珍。甘以绝口为厚，实非臣等所宜。蒙荷诏曰： 杆柰乃从梁州来，道里既远来转暖，故柰变色。 
张载诗曰：江南都蔗，酿液丰沛，三巴黄甘，瓜州素柰。凡此数品，殊美绝快，渴者所思，铭之裳带。
