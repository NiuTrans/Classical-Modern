○枳椇(音只矩)
《毛诗·嘉鱼·南山有台》曰：南山有枸，北山有楰。(枸，枳枸。)
《诗义疏》曰：枳枸树，高大如白杨，所在皆有。子着支端，支柯不直。啖之甘美如饴，八九月熟。江南特美。今官园种之，谓之木蜜。能令酒味薄，若以为屋柱，则一屋酒可薄。
《礼记·曲礼下》曰：妇人之贽，椇、榛、脯、修。(郑玄注曰：椇，枳椇也。)
《广志》曰：枳椇，叶似柳，子似珊瑚。其味如蜜。十一月熟，树乾者益美。出南方。大如指头。
崔豹《古今注》曰：枳椇子，一名树蜜，一名木餳。实形拳曲，核在实外，味甜美如餳蜜。一名白石，一名木石，一名枳椇也。
○棎(音蟾。《南越志》：果名，似柰而酸)
薛茔《荆扬以南异物志》曰：棎子树产山中，实似梨，冬熟，味酸。丹阳诸郡有之。
○蒳(音纳)
《异物志》曰：蒳草树，果如栟榈而小。三月彩其叶，细破乾之，味近苦甘。并鸡舌香食之，益善也。
顾徽《广州记》曰：山槟榔，大于大蒳子。蒳子，土人亦呼为槟榔。
左思《吴都赋》曰：藿蒳豆寇。
○木威
顾徽《广州记》曰：馀甘、甘蔗、木威，黄皮，其味殊苦。
顾徽《广州记》曰：木威，高丈馀，子如橄榄而坚，削去皮以为棕。
○榞木
《吴录·地理志》曰：卢陵南郡雩都县，有榞树，其实如甘蕉，而核味亦如之。
○朹(音求)
《尔雅》曰：朹，檕(音计)梅也。(郭璞症曰：朹树似梅，子如指头，可食，赤色，似小柰也。)
○棪
《尔雅》曰：娀孔，(音琰)〈木速〉(音速)其。(郭璞症曰：娀孔，实似柰，赤，可食。)
《山海经》曰：堂庭之山，其上多娀孔木。(郭璞症曰：即〈木速〉也。)
曹毗《魏都赋》曰：果则谷娀孔山楟。(音亭。)
○杨桃
《临海异物志》曰：杨桃，似南方橄榄子，其味甜。常五月、十月熟。谑言： 杨桃无蹙，一赎三熟。 其色青黄，核如枣核。
《临海异物志》曰：杨桃子，生晋安侯官县。一小树得数十石，实大三寸，可蜜藏之。
庾仲初《杨都赋》曰：杨桃、枇晁。
○杨榣
《临海异物志》曰：杨榣有七脊，子生树皮中。其体虽异，味则无奇。长四五寸，色青黄，味甘也。
○冬熟
《临海异物志》曰：冬熟，如指大，正赤，其味甘，胜梅。
○猴闼
《临海异物志》曰：猴闼子，如指头大，其味小苦，可食。
○关桃
《临海异物志》曰：关桃子，其味酸。
○土翁
《临海异物志》曰：土翁子，如漆子大，熟时甜酸，其色青黑。
○狗槽
《临海异物志》曰：狗槽子，如指头大，正赤，其味甘。
○鸡橘
《临海异物志》曰：鸡橘子，如指头大，味甘。永宁南界中有之。
○猴惣
《临海异物志》曰：猴惣子，如指头大，与柿相似，其味不减於柿。
○多南
《临海异物志》曰：多南子，如指大，其色紫，味甘，与梅子相似。晋安侯官界中有之。
○王坛
《临海异物志》曰：王坛子，如枣大，其味甘。晋安侯官越王祭坛边有此果，无知其名，因见生处，遂名王坛。其形小于龙眼，有似木瓜。七月熟，甘美也。
王彪之《闽中赋》曰：王坛侯栗。
《杨都赋》曰：草则龙目、荔枝、王坛、丹橘。
○三廉(出熙安郡云母山，见《南越志》)
陈祈畅《异物志》曰：三廉大实，实不但三。(虽名三廉，或有四五六枚。)食之多汁，味酸且甘。藏之尤好，与众果相参。
○鬼目(亦名几目)
《尔雅》曰：符，鬼目。(郭景缚曰：匠箔东有鬼目草，茎似葛，叶圆而毛，子如耳珰，赤色，丛生。)
《广志》曰：鬼目似梅，南人以饮酒。
《南方草木状》曰：鬼目树，大者如木子，小者如鸭子。二月花色，仍猎菖实，七月、八月熟。其色黄，其味酸，以蜜煮之，滋味柔嘉。交阯、武平、兴古、九真有之。
裴渊《广州记》曰：鬼目、益智，直尔不敢啖，可为浆也。
《交州记》曰：鬼目树，似棠梨，叶似楮，皮白，树高大，如木瓜而小邪倾，不周正。味〈酉乍〉，九月熟。又有草眯子，亦如之。亦可为糁。因其草似鬼目。
○甘蔗
《说文》曰：藷，蔗也。
《汉书·礼乐志·郊祠歌》曰：百味旨酒布兰生，泰尊柘浆析朝酲。(应劭曰：柘浆，取柘汁以为饮也。)
《吴录·地理志》曰：交阯句屚(音漏。)县甘蔗大数寸，其味醇美，异于他处。笮以为餳，曝之，凝如冰，破如博棋，入口消释。
《江表传》曰：孙亮使黄门以银碗并盖就中藏吏取交州所献甘蔗餳。黄门先恨藏吏，以鼠矢投餳中，启言吏不谨。亮呼吏持餳器入门，曰： 杆器既盖之，且有油复，无缘有此也。黄门将有恨汝耶？ 叩头曰： 常从臣求官莞席，有数，不敢与。 亮曰： 必是此也！ 问，具服，即於前加髡，鞭斥外付。
《晋书》曰：顾恺之，每食蔗自尾至本。人或问之，曰： 渐入佳境。 
《宋书》曰：庾仲文好货，刘雍自谓得其助力，事之如父，夏中送甘蔗。
又曰：玄嘉末，魏太武征彭城，遣使至小市门致意求甘蔗及酒。孝武遣人送酒二器，甘蔗百挺。
《齐书》曰：宜都王铿善射，常以堋的趟惬，曰： 终日射侯，何难之有！ 乃取甘蔗插地，百步射之，十发世晷。
又曰：范云，永明十年使魏。魏人李彪宣命至云所，甚见称美。彪为设甘蔗、黄粽，随尽复益。彪笑谓曰： 范散骑小复验之，一尽不可复得。 
《梁书》曰：庾沙弥性至孝。母刘亡，好啖甘蔗，沙弥遂不食焉。
《三国典略》曰：陆纳反湘州，分其众二千人夜袭巴陵。晨至城下，宜丰侯修出垒门，坐胡床以望之。纳众乘水来攻，矢下如雨。修方食甘蔗，曾无惧色，部分军旅，鼓而进之。遂获其一舰，生擒六十人。纳遂归保长沙。
又曰：侯景至朱雀街南，建康令庾信守朱雀门。俄而景至，信众撒桁。始除一舶，见景军皆着铁面，退隐于门，自言口燥，屡求甘蔗。俄而飞箭中其门柱，信手中甘蔗应弦而落。
《隋书》曰：赤土国，物产多同于交阯。以甘蔗作酒，杂以紫瓜根，酒色黄赤，味亦香美。
《永嘉郡记》曰：乐城县三州府，江有三洲，因以为名。对岸有浦，名为菰子，出好甘蔗。
卢谌《祭法》曰：冬祠，用甘蔗。
范汪《祠制》曰：孟春，祠用甘蔗。
《扶南传》曰：安息国出甘蔗。
《广志》曰：甘蔗，其餳为石密。
《云南记》曰：唐韦齐休聘云南，会川都督刘宽使使致甘蔗。蔗节希似竹许，削去后亦有甜味。
《神异经》曰：南方荒内〈甘干〉〈甘者〉林，其高百丈，围三尺八寸，促节多汁。甜如蜜。(〈甘干〉音干，〈甘者〉音柘。)
《异物志》曰：甘蔗，远近皆有。交阯所产特醇好，本末无薄厚。其味甘，围数寸，长丈馀，颇似竹。断而食之，既甘；生取汁为饴餳，益珍；煎而暴之，凝如冰。
《甄异传》曰：隆安中，吴县张牧字君林，忽有鬼来，无他，须臾，惟欲啖甘蔗，自称高褐主人，因呼 阿褐 。牧母见之，是小女，面青黑色，通身青衣。
魏文帝《典论》曰：常与平虏将军刘勋、奋威邓展等共饮。宿闻展善有手臂，晓三兵。余与论剑，酒酣耳热。方食干蔗，便以为杖，下殿数交，三中蒲佰。
《栽萦正书》曰：岁比不登，凡不给之物，若干蔗之属，皆可权禁。
《楚辞》曰：臑(乓切。)鳖炮羔有柘浆。(柘，蔗也。)
司马相如《子虚赋》曰：诸柘、巴苴。(诸柘，甘柘。)
张协《都蔗赋》曰：若乃九秋良朝，玄酎初出，黄华浮觞，酣饮累日。挫斯柘而疗渴，若潄醴而含蜜，清滋津於紫梨，流液丰於朱橘。
曹植诗曰：都蔗虽甘，杖植地折；巧言虽美，用植地灭。
张载诗曰：江南都蔗，酿液澧沛，三巴黄甘，瓜州素柰。凡此数品，殊美绝快，渴者所思，铭之裳带。
李伯仁《七款》曰：副以甘柘，丰弘诞节，纤液映豺，旨於饴蜜。
虞翻《与弟书》曰：有数头男，皆如奴仆。伯安虽痴，诸儿不及。观我所生，有儿无子。伯安三男，阿思似父。思其两弟，有似人也。去日南远，恐如甘蔗，近抄即薄。
应璩《与尚书诸郎书》曰：檀氏园，葵菜繁茂，诸蔗瓜芋，亦离尚萌。未知三生，复何种植？
冯衍《杖铭》曰：杖必取材，不必用味；相必取贤，不必所爱。都蔗虽甘，犹不可杖；佞人悦已，亦不可相。
○甘藷
《南方草木状》曰：甘藷，民家常以二月种之，至十月乃成卵，大者如鹅，小者如鸭。掘食，其味甜。经久得风，乃淡泊耳。出交趾、武平、九真、兴古。
陈祈畅《异物志》曰：甘藷似芋，亦有巨魁。剥去皮，肌肉正白如肪。南方人专食之，以当米谷。蒸炙皆香美。宾客酒食亦施设，有如果实也。
○燕薁(音郁)
《毛诗·豳·七月》曰：六月食郁及薁。(薁，蘡薁也。)
《毛诗题纲》曰：葛藟，一名燕薁藤，好生河浒边，得水润而长。喻王九族，蒙王恩惠，以育子孙。今王无泽于族人，不如葛藟生河浒边也。
《广雅》曰：燕薁，蘡舌也。
《广志》曰：燕薁，似梨，早熟。
《魏王花木志》曰：燕薁，实大如龙眼，黑色。《说文》谓之婴薁，《诗疏》一名车鞅藤。《豳诗·七月》曰： 食郁及薁 。此名燕薁。
潘岳《闲居赋》曰：梅香薁棣之属，繁荣藻丽之饰。
曹毗《魏都赋》曰：英梅杨李，若留郁棣。
○廉姜
《广雅》曰：荦葰，(相维切。)廉姜也。
《湘州记》曰：始安县空龙山、精了山出廉姜。
《食经》曰：廉姜法：蜜煮乌梅，去滓，比滓廉姜，再三宿。色黄赤，如琥珀。
刘祯《清虑赋》曰：仰称韭，俯拔廉姜。
