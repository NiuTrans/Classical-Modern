○蒲萄
《史记》曰：大宛以蒲萄为酒。富人藏酒至万馀石，久者数十岁不败。汉使取其实来，於是离宫别观旁，尽种蒲萄。
《汉书》曰：李广利为二师将军，破大宛，得蒲萄种归汉。
《续汉书》曰：扶风孟他以蒲萄酒一斛遗张让，即以为凉州刺史。(《三辅决录》又载。)
魏文帝诏群臣曰：中国珍果甚多，且复为说蒲萄。当其朱夏涉秋，尚有馀暑，醉酒宿醒，掩露而食。甘而不饣肙，脆而不梳，冷而不寒。味长汁多，除烦解饣肙。(乌县切。)又酿以为酒，甘於麹蘗，善醉而易醒。道之固以流涎咽唾，况亲食之耶？他方之果，宁有匹之者！
崔鸿《十六国春秋·前凉录》曰：张斌，字斌，字洪茂，敦煌人也。作《蒲萄酒赋》，文致甚美。
又《后凉录》曰：建玄二十年，吕光入龟兹城。胡人奢侈，富於生养，家有蒲萄酒，或至千斛，经十年不败。
《北齐书》曰：李玄忠曾贡世宗蒲萄一盘，世宗报以百练缣，遗其书曰： 仪同位亚台，铉识怀贞素。出藩入侍，备经要重。而犹家无担石，室若悬罄。岂轻财重义，奉时爱已故也？久相嘉尚，嗟咏无极。恒思标赏，有意无由。忽辱蒲萄，良深佩戴！聊用绢百匹，以酬清德。 
《唐书》曰：高祖赐群臣食於御前，果有蒲萄。侍中陈叔达执而不食，高祖问其故，对曰： 臣母患口乾，求之不能得。 高祖曰： 卿有母可遗乎？ 遂流涕呜咽，久之乃止，因赐物百段。
又曰：蒲萄酒，西域有之，前跟或有贡献，人皆不识。及破高昌，收马乳蒲萄实，於苑中种之，并得其酒法。太宗自损益造酒，为凡有八色，芳辛酷烈，味兼醍益。既颁赐群臣，京师始识其味。
又曰：太宗时，叶护献马乳蒲萄，一房长二丈馀，子亦稍大，其色紫。
又曰：李直方常第果实若贡士者，以绿李为首，芳梨为副，樱桃为三，甘橘为四，蒲萄为五。或荐荔枝，曰： 寄举之首也。 
又曰：琤蚌在葱岭南，逾县度，经热坂。其地暑湿，人皆乘马。土宜秔稻，多甘蔗、蒲萄，草木陵寒不世。
《金楼子》曰：大月氏国，善为蒲萄花叶酒，或以根及汁酝之。其花似杏，而绿蕊碧须。夏春之时，万顷克发。如鸾翼。八月中，风至吹叶上，伤裂有似绫纨。故人呼风为蒲萄风，亦名裂叶风。
《汉武帝内传》曰：西王母尝下，帝设蒲萄酒。
杜笃《边论》曰：汉征匈奴，取其胡麻、稗麦、苜蓿、蒲萄，示广地也。
《广志》曰：蒲萄有黄、白、黑三种。
《云南记》曰：云南多乾蒲萄。
杨咳戤《洛阳伽蓝记》曰：白马寺浮图前，柰林、蒲萄，异於馀处，枝叶繁衍，子实甚大。柰林实重七斤，蒲萄实伟於枣，味并殊美，冠於中京。帝至熟时，常诣取之。或复赐官人，得之转饷亲戚，以为奇异。得者不敢辄食，乃历数家。京师语曰： 白马甜榴，一实直牛。 
《唐景龙文馆记》曰：四月上巳日，上幸司农少卿王光辅庄。驾返顿后，中书侍郎南阳岑羲设茗，饮蒲萄浆，与学士等讨论经史。
又曰：大学士李峤入东都祔庙，学士等祖送城东，上令中官赐御馔，及蒲萄酒。
《博物志》曰：西域有蒲萄酒，积年不败。彼俗传云：可至十年，饮之醉，弥日不解。
又曰：张骞使西域还，得蒲萄。
《晋宫阁名》曰：华林园，蒲萄百七十八株。
《秦州记》曰：秦野多蒲萄。
《本草经》曰：蒲萄生五原、陇西、敦煌，益气强志，令人肥健，延年轻身。
王逸《荔支赋》曰：西旅献昆山之蒲葡。
钟会《薄萄赋》曰：余植蒲萄於堂前，嘉而赋之，命荀勖并作。
应祯《蒲萄赋》曰：结繁钟之磊落兮，英茏总而弥房。
傅玄《蒲萄赋》曰：逾龙堆之险，越悬度之阻，涉乎三光之阪，历乎身热之野。
○橄榄
《金楼子》曰：有树名独，分为二株，其东向一枝是木威树，南向一枝是橄榄树。
《南越志》曰：博罗县有合成树，十围，去地二丈，分为三衢：东向一衢，木叶似练，子如橄榄而硬，削去皮，南人以为糁；南向一衢，橄榄；西向一衢，橄榄。
裴渊《广州记》曰：橄榄涩酒。
《广志》曰：橄榄，大如鸡子，交州以饮酒。
《南方草木状》曰：橄榄，子大如枣，二月华，八九月熟。生食味〈酉乍〉，蜜藏乃甜美。交趾、武平、兴古、九真有之。
《临海异物志》曰：馀甘子，梭形，初入口舌涩酸，饮水乃甘。又如梅实核，两头锐。呼为馀甘、橄榄，同一物异名耳。
《岭表录异》曰：橄榄，树身耸，枝皆高数尺，其子深秋方熟。闽中尤重其味，云： 咀之香口，胜含鸡舌香。 生吃及煮饮，悉解酒毒。有野生者，子繁树峻，不可梯缘，但刻其根下，方寸许，内盐於其中，一夕子皆自落。树枝节上生脂膏，如桃胶。南人彩之，和其皮叶煎之，调如黑饧，谓之橄榄糖。用泥舡，损乾后，牢於胶漆，著水益乾坚耳。
左思《吴都赋》曰：龙眼、橄榄。
○椰
《隋书》曰：林邑国人，深目高鼻，发拳色黑。俗皆徒跣，以幅布缠身，冬月衣袍。妇人推髻。施椰叶席。
《唐书》曰：诃陵国，俗以椰树花为酒。其树生花，长二尺馀。实大如人胫，割之取汁，以成酒，味甘，饮之亦醉。
《南夷志》曰：荔枝、槟榔、诃梨勒、以萦、〈木光〉榔等诸树，永昌、丽死觐山皆有之。
《云南记》曰：南诏遣使致南国诸果，有以萦，状如大牛心。破一重粗皮，刮尽；又有一重硬壳。有小孔，以筋穿之，内有浆二合馀，味甘色白。
又曰：云南多以萦，亦以蜜渍之为糁。
《广志》曰：椰树高六七丈，无枝条，有叶如束蒲，乃在树末。实如大瓠瓜，悬在树头。实外有皮，中有核，皮里有汁升馀，清如水，美如蜜，可饮。核中肤白如雪，厚半寸，味如胡桃而美，可食。出交趾，家家种之。
《南方草木状》曰：椰，二月花，花仍猎菖实，房连相累。房三十，或二十七八。子十一月、十二月熟。其树黄，俗名为丹。横破之，可作碗。子长如栝楼子。
《交州记》曰：以萦有浆，截花，以竹桶承取汁，作酒，饮之亦醉。
《神异经》曰：东南荒中有椰木。椰高二三丈，或十馀丈，围丈馀，或七八尺。叶三百岁尽落而华，华如甘瓜华。华尽落而生萼，萼下生子，三岁而熟。熟后不长不减，形如寒瓜，长七八寸，径四五寸。
《南州异物志》曰：椰树，大三四围，长五六丈，通身无枝。至百馀年有叶，叶状如蒲，长四五尺，直竦指天。实生叶间，皮包之，如莲状。皮硬过於核中。肉白如鸡子，著皮，崦腹内空含汁，大者含升馀。实形团团然，或如苽楼，横破之，可为爵，并堪器用，南人珍之。
《异物志》曰：椰树，高六七丈，无枝条，叶如束蒲，在上。其实如瓠系之巅。实外皮如葫芦，肤中有汁升馀，清如水，味美於蜜。食其肤则不饥，食其汁则增渴。又有如人两眼处，俗号以萦为越王头。
《岭表录异》曰：以萦树，亦类海棕。实号以萦，大如瓯盂。外有粗皮如火，腹次有硬壳，圆而且坚，厚二三分。有圆如卵者，即截开一头，砂石摩之，去其皴皮，其烂班锦文，以白金装之，以为水罐子，珍奇可爱。壳中有液数合，如乳，亦可饮之，冷而动气。
左思《吴都赋》曰：椰叶尾鬋。
《俞益期笺》曰：有清浆数斗，悬於长木之端，终不乾，故为小异。
○杨梅
《金楼子》曰：杨周年七岁，甚聪惠。孔君平诣其父，父椿在，乃呼儿出。为设果，有杨梅，孔公指以示儿曰： 杆真君家果？ 儿应声答曰： 未闻孔雀是夫子家禽。 
《博物志》曰：地有名章则生杨梅。
《南越志》曰：熙安县白蜀里多杨梅，张公以为名章则多杨梅。此偶以所闻而命书，后好事改地就之耳。求之白蜀，去之远矣。
裴渊《广州记》曰：卢山顶有湖，杨梅绕其际。人登者，止得於山饱食，不得持下。
《吴兴记》曰：故章县县北有石椁山，出杨梅，常以贡御。张华所谓 地有名章，必生杨梅 ，盖此谓也。
《食经》曰：藏杨梅法：取完者一斛，盐渍之，曝乾。别取杭皮二斤，煮汁，盐渍之。不加蜜渍。梅色如初美好，可留数月。
《临海异物志》曰：杨梅，其子如弹丸，正赤，五月中熟。熟时似梅，味甘甜酸。
梁较型《杨梅颂》曰：怀蕊挺实，涵黄扌柔丹，镜日绣粲，照霞绮峦。
○沙棠
《山海经》曰：昆仑之丘有木焉，状如棠，黄华赤实，味如李，而无核。名曰沙棠，可以却水。
《吕氏春秋》曰：伊尹说曰： 果之美者，沙棠之实。 
《南越志》曰：宁乡，果多沙棠。
竺法真《登罗浮山疏》曰：罗浮山有沙棠，华黄赤实，味甘如李。
○枸橼
裴渊《广州记》曰：枸橼树以橘如柚，大而倍长，味奇酢，皮以蜜煮为糁。
刘欣期《交州记》曰：枸橼如柚，核细。
《异物志》曰：枸椽，实如橘，大如饭筥，皮有香，味不美。可以浣治纻。若酸浆
《岭表录异》曰：枸橼，子形如瓜，皮似橙而金色，故人重之，爱其香气。京辇豪贵家钉盘筵，怜其远方异果，肉甚厚白如萝卜。南中女工，竞取其肉，雕镂花鸟，浸之蜂蜜，点以燕脂，擅其妙巧，亦不让湘中人镂木瓜也。
○益智
《十三国春秋》曰：安帝玄年，卢修为广州刺史。胁簜刘裕益智粽，裕乃答以续命汤。
顾徽《广州记》曰：益智，叶如襄荷，茎如竹箭，子从心中出。一枝有十子，子肉白滑。四破去之，取外皮，蜜煮如粽子，味辛。
周景式《庐山记》曰：山果有益智、蒲萄，
《广志》曰：益智，叶似襄荷，长丈馀。其根上有小枝，高八九寸，尾炤萼。其子丛生之，如枣中办，黑皮白核。小者曰益智。含之隔镶。出寿方，亦生交趾。
《南方草物状》曰：益智如笔毫，长七八分，二月华，五月、六月熟，味辛中芬香。出交趾、合浦。
陈祁畅《异物志》曰：益智类意苡，长寸许，如枳椇子，味辛辣，饮酒食之佳。
惠远法师《答卢循书》曰：捐饷深抱情至，益智乃是一方异味，即於衫晷行之。
○桷子
《广志》曰：桷子，似木瓜树木。
《南方草物状》曰：桷子木如鸡卵，三月华，八月、九月熟。味酸酢，或以蜜藏，滋味甜美。出交趾。
刘欣期《交州记》曰：如桃。
陈祁畅《异物志》曰：{殸木}子之树，枝叶四布。(枝叶满苏，如车盖也。)名同种异，味实甜酢。(与作纸谷同名，而实大异也。)果而无核，里面如素。析酒止醒，更为遗赂。
○檖
《毛诗·秦风·车辚·晨风》曰：隰有树檖。(毛云：赤罗。或云山梨。今人谓之杨檖树。实如梨，但小耳。一名庶梨，一名鼠梨。)
陆机《毛诗疏义》曰：树檖，一名赤萝，一名山梨，今人谓之杨檖树。其实如梨，但实奇小耳。一名鹿梨，一名鼠梨。齐郡广县、尧山、鲁国、河内、共、北中有。今人亦种之。极有美者，亦梨之脆美者。
《尔雅》曰：檖，罗也。(郭璞症曰：今杨檖也。实似梨而酢，可食也。)
《广志》曰：阳檖子似梨，大如杏，可食。
《晋宫阁名》曰：华林园，阳檖二株。
