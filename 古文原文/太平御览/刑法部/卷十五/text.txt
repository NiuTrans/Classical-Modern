○髡
《周礼·秋官上·掌戮》曰：髡者使守积。(郑司农曰：髡当为完，谓但居作三年，不亏其体者也。五刑之中，而髡丈必王之同族不割者。宫之为剪伤其类，髡仍似守续也。)
《后汉书》曰：邓骘子侍中凤，尝与尚书郎张龛书，属郎中马融宜在台閤。又中郎将任尚遗凤马。后尚坐断盗军粮，槛车徵诣廷尉，凤惧事泄，先自首於骘。骘畏太后，遂髡妻及凤以谢。
《曹暪别传》曰：太祖常行，经麦中，令士卒犯麦者死。骑士皆下马，持麦以相付。时太祖马腾入麦中，主簿对以《春秋》之义，罚不加於尊，太祖曰： 制法而自犯之，何以率下？然孤为军师，不可煞，请自刑。 因拔剑割发以置地。
《会稽典录》曰：吴范与鄱阳太守魏腾少相友善。腾尝有罪，吴王怒甚，敢有谏者死。范谓腾曰： 与汝偕死。 腾曰： 死尾嫳，何死为？ 范曰： 安能虑此坐观汝耶？ 乃髡头自缚诣閤下，使铃下以闻。铃下不敢，曰： 必死不可。 范曰： 汝有子？ 曰： 有。  使汝为吴范死，汝子属我。 铃下曰： 诺。 乃排閤入。吴主大怒，欲投以戟，寮翰走出。范因突入，叩头流血，言与涕并。良久，吴主意释，拇殊腾。
《晋书》曰：髡钳五岁刑。
张斐《律序》曰：髡者，刑之威，秋凋落之象。
《后魏书》曰：李负罪得降免，有旨鞭髡刑，配为厮役。之废也，平寿侯张谠见与语，奇之，谓人曰： 此佳士也，终不久屈。 未几而复为太仓尚书。
《风俗通》曰：秦始皇遣蒙恬筑长城，徒士犯罪，亡依鲜卑山，后遂繁息，今皆髡头衣赭，亡徒之明效也。
○鞭
《书》曰：鞭作官刑。(为办治官事之刑也。)
《传》曰：齐襄公田于贝丘，见大豕。从者曰： 公子彭生也。 公怒曰： 彭生敢见！ 射之，豕人立而啼。公惧，坠于车，伤足丧屦。反，诛屦於徒人费。弗得，鞭之见血。
又曰：重耳过卫，卫文公不礼焉。出於五鹿，乞食於野人，与之块。公子欲鞭之，子犯曰： 天赐也。 稽首，授而载之。
又曰：楚子将围宋，使子文治兵於暌，终朝而毕，不戮一人。子玉复治兵於蒍，终日而毕，鞭七人，贯三人耳。
又曰：卫献公初有嬖妾，使师曹诲之琴，(诲，教也。)师曹鞭之。公怒，鞭师曹三百。
《穀梁传·成公》曰：梁山崩，雍河，三日不流。晋君召伯尊而问焉。伯遵来遇辇者不辟，使车右下而鞭之。辇者曰： 所以鞭我者，取道远矣。 伯遵下车问焉，曰： 子有闻乎？ 对曰： 梁山崩。 伯遵曰： 君为此召我，如之何？ 辇者曰： 天有山，天崩之，天雍之，虽召伯遵，其若之何？ 伯遵由悉问焉，(悉至疑，欲重问之也。)辇者曰： 君亲素缟，帅臣而哭之。 既祀焉。
《后汉书》曰：刘宽迁南阳太守，典历三郡，温仁多恕。虽在仓卒，未疾言遽色。尝以为 齐之以刑，民免而无耻。 吏人有过，但用蒲鞭罚之，示辱而己。
《汉晋春秋》曰：明帝勤於吏事，苛察逾甚，或於殿前鞭煞尚书郎。
《晋中兴书》曰：谢鲲字幼舆，弱冠知名。值中朝大乱，长沙王乂辅政，亲媚小人，忌害君子。时疾鲲名，谮之，乂遂执欲鞭之。鲲解衣伏锧，神无遽容。乂异而释之，文无喜诗。
又曰：皇帝诏： 飞督王铙忽上吾鸩鸟，口云以辟恶，此凶物，岂宜妄进？ 於是顿鞭铙二百，使殿中御史孙云监於四冲道焚烧之。
《后魏书》曰：甄琛监决赵修鞭，犹相隐恻，然告人曰： 赵修小人，背如土牛，殊耐鞭杖。 有识以此非之。
《三国典略》曰：齐崔谦迁钜鹿太守，恩信大行，改鞭用熟皮为之，不忍见血，示耻而己。有贫弱未埋者，皆曰： 我自造白鬓公，不虑不决。 在郡七载，狱无停囚。
《齐春秋》曰：齐景贞为晋平太守，有惠政，常悬一蒲鞭，未尝用之。
《齐书》曰：薛安都从弟道生，以军功为大司马参军，犯罪，为秣陵令庾淑之所鞭。安都大怒，乃乘马从数十人，令左右执槊欲往煞淑之。行至朱雀航，逢柳元景，遥问曰： 薛公何之？ 安都跃马至车后曰： 小子庾淑之鞭我从弟，今往刺煞之。 元景虑其不可驻，绐之曰： 小子无宜適卿往，与手甚快。 安都既回马，元景复呼之，令下马入车，因让之曰： 卿从弟服章言论，与寒细不异，且人身犯罪，理应加罚。卿朝廷勋臣，云何放恣，辄於都邑煞人，非惟科律所不容，主上亦无辞相宥。 因载俱归，安都乃止。
《南史》曰：褚玠为山阴令。时舍人曹义达为宣帝庞，县人陈信家富，谄事义达。信父显文恃势横恣，玠乃遣使执显文，鞭之一百，于是吏人股慄。
《唐书》曰：太宗以暇日遍阅群书，因读明堂孔穴云 人五藏之系，咸附背脊，针炙失所，皆有损害。 乃废书而叹曰： 今律，决笞者皆六髀背分授，乃有邂逅致死之义。挞人之背，理则宜然。夫箠，五刑之最轻者，死者，人生之至重者也，岂容犯最轻之刑而或鞭笞致死？自古帝王由来未悟，不亦悲夫！ 即颁制决罪人不得鞭背。
《晋令》曰：应得法鞭者即执以鞭，过五十称行之。有所督罪，皆随过大小，大过五十，小过二十。鞭皆用牛皮革廉成，法鞭生苇，去四廉，常鞭用熟靻，(之列反。柔革也。)不去廉，作鹄头，纫长一尺一寸，鞘长二尺二寸，广三分，厚一分，柄皆长二尺五寸。
《搜神记》曰：神农以赭鞭百草，尽知其毒寒温臭味所主，故天下号曰神农也。
《异苑》曰：河内司马惟之奴天雄死，死后还，其妇来善，闻体有鞭疮而却着锁，问云 有何遇，至如此？ 曰： 曾因醉，窃骂大家，今授此罪。 
《列女传》曰：楚野辩女者，昭氏撇蘙。郑简公使大夫聘於荆，至於狭路，有一妇人乘车与大夫遇，击折大夫车之轴。大夫怒，将执而鞭之。女曰： 妾闻君子不迁怒，不贰过。今狭路之中，妾之避己极矣，而子大夫之仆不肯少伺，是以废于大夫之车，而反执妾，岂非迁恕哉？不怒仆而反怒妾，岂不贰过哉？ 
《会稽典录》曰：锺离意为尚书仆射。时匈奴有降者，诏赐缣三百匹，尚书郎暨酆误以三千匹赐之，上大怒，鞭酆殿下，重痛将死。意直排閤入，谏曰： 陛下德被四表，恩及夷狄，是以左衽之徒稽首来服。愚闻刑疑从轻，赏疑从重。今陛下以酆赏误，发雷霆之威，海内谓陛下贵微财而贱士命也。 
又曰：谢夷吾为郡功曹吏，太守弟五伦妻车马入府，无所关启，夷吾鞭功曹佐吏，门阑卒率车马出之，收其人从。伦为解之，良久乃己。
《汝南先贤传》曰：许嘉年十三，父给亭治道，坐不竟，当得鞭。嘉叩头流血请得免，由是感激读书。
梅陶《自叙》曰：余居中丞，曾以鞭皇太子傅，亲友莫不致谏，余笑而应之曰： 堂高由阶。皇太子所以得崇於上，由吾奉王宪於下也，岂其枉道取媚？ 后皇太子特见延，赐以清宴。
○笞
《史记》曰：张仪尝从楚相亡璧，意疑盗，执掠笞数百，不服，释之。
《汉书》曰：曹参子窋为中大夫。惠帝怪相国不治事，谓窋曰： 汝归，私从容问乃父曰： 高帝新弃群臣，帝富於春秋，君为相国，日饮无所请事，何以忧天下？ 然无言吾告汝也。 窋既洗沐归，时间自从帝所陈，参怒而笞之二百，曰： 趋入侍，天下事非乃所当言也。 
又曰：茎元年下诏曰： 加笞与重罪尾，(重罪谓死刑。)幸而不死，不可为人。(谓不能自起居也。)其定律，笞五百曰三百，笞三百曰二百，犹尚不存。 至中六年，又下诏曰： 加笞者或至死而笞未毕，朕甚怜之，其减笞三百曰二百，笞二百曰一百。 
又曰：笞者，所以教之也，其定箠令。(箠，策也，所以击者也。)丞相刘舍、御史大夫卫绾请：笞者，箠长五尺，其本大一寸；其竹也，末薄半寸，皆平其节。当笞者笞臀，毋得更人，毕一罪乃更人。自是笞者得全。
又曰：车千秋为高庙寝郎。会卫太子为江充所谮败，久之，千秋上急言讼太子冤，曰： 子弄父兵，罪当笞耳。天子之子过误煞人，当何罪哉？臣尝梦见一白头翁教臣之言。 是时上颇知太子惶恐无他意，乃大感悟焉。
又曰：孝平后有节操。自刘氏废，常称疾不朝会。莽敬惮伤哀，欲嫁之，乃更号为皇新室主，令立国将军成新公孙建世子豫(成，饰也，音象。)饬医往问后疾。后大怒，笞鞭其旁侍御，因发疾不肯起，莽遂不敢强也。及汉兵诛莽，燔烧未央宫，后曰： 何面目以见汉家。 自投火而死。
《楚汉春秋》曰：上败彭城，丁固追上，上被发而顾，曰： 丁公何相逼之甚？ 乃回马而去。上即位，欲陈功。上曰： 使项氏失天下，是子也。为人臣用两心。非忠也。 使下吏笞煞之。
《东观汉记》曰：邓禹攻赤眉，曰： 无穀食，自当来，吾折箠笞之，非诸将忧也。 
《后汉书》曰：汝南太守宗资署范滂功曹，委任政事。滂外甥西平李颂，公族子孙，而为乡曲所弃。中常侍唐衡以颂请资，资用为吏，滂以非其人，寝而不召。资迁怒捶书佐朱零，零仰曰： 范滂清裁，犹以利刃断腐朽，今日宁授笞死而滂不可违。 资乃止。
又曰：桥玄再迁上谷太守，又为汉阳太守。时上邽令皇甫祯有赃罪，玄收考髡笞，死于冀市。
《隋书》曰：刘行本为治书侍御史，未几，迁黄门侍郎。上尝怒一郎，於殿前笞之。行本进曰： 此人素清，其过又小，愿陛下少宽假之。 上不顾，行本於是正当上前曰： 陛下不以臣不肖，置臣左右。臣言若是，陛下安得不听；臣言若非，当致之於理，以明国法，岂得轻臣而不顾也？臣所言非私。 因置笏於地而退。上敛容谢之，遂原所笞者。
《管子》曰：栋桡不胜任则屋覆，而人不怒者，其理然也。弱子，慈母所爱也，不以其理下瓦，则慈磨茸之。
《说苑》曰：韩伯瑜有过，其磨茸之，泣。其母问曰： 他日笞之，未尝泣，今何泣？ 对曰： 他日瑜得笞常痛，今母力之衰，笞不痛，是以泣之。 
《益部耆旧传》曰：杜贞字孟宗，广汉绵竹人也。少有孝行，习《春秋》，诵百万言。兄事同郡翟酺，酺后被系狱，贞上檄章救酺，系狱笞六百，竟免酺难，京师莫不壮之。
○栲掠
《释名》曰：捶而死曰掠。掠，狼也。用威如狼也。
《汉书》曰：茎诏曰： 死者不可复生，刑者不可复息，此先帝之所重也。而吏未称职，以掠辜苦，饥寒廋死狱中，何用心逆人道也？朕甚痛之。其令郡国岁上系囚以掠，若廋死者坐。名县爵里、丞相御史课殿最以闻也。 
《后汉书》曰：薛安为扬州从事。戴就字景成，会稽上虞人。为仓曹掾，授赃秽。刺史欧阳操遣安检治，栲覆取实。安乃收就，栲讯五毒，乃以针刺就手十指甲，使令爬土，又烧铁令赤，使挟之肘腋内，焦烂肉堕地，就乃取而食之，终无款伏。安乃覆就於船下，而烧马粪於船，两头熏之。火灭，谓就己死，发船视之，乃张目谓其主者曰： 公何不益粪添火，而使绝之，何也？ 主者乃报安，安大惊，遂引就共坐谈论，乃解其事耳。(《会稽典录》又载。)
又曰：遭党事，当考实李应等。案经三府，太尉陈蕃却之，曰： 今所考案，皆海内人誉，忧国忠公之臣。此等犹十代宥也，岂有罪名不彰而致收掠者乎？ 不肯平署。(平署，犹连署也。)帝愈怒，遂下应等於黄门北寺狱。
又曰：周纡迁司隶校尉。六年夏，旱，车驾自幸洛阳录囚徒，二人被掠生虫，坐左转骑都尉。
《后魏书》曰：卢度世以崔浩事弃官，逃於高阳郑罴家，罴匿之。使者囚罴长子，将加箠楚，罴戒之曰： 君子煞身以成仁，汝虽死勿言。 子奉命遂被考掠，至于火爇其体。囚以物故，卒无所言。度世后令弟娶罴妹，以报其恩。
又曰：尉古贞，代人也。道武之在贺兰部，贺染干遣侯引乞突等将肆逆，古贞知之，密驰以告。染干疑古贞泄其谋，乃执拷之，以两车轴捍其头，伤其目，不服，拇殊之。
《梁书》曰：梁代旧律，测囚之法曰：一上起自晡鼓，尽于二更。及比部郎中泉删定律令，以旧法测立持久，非人所堪，分其刻数曰再上。廷尉以为新制过轻，请集八座议之。尚书周弘正议曰： 凡小大之狱，必应以请，岂可恣考掠，以制刑罪？且测人时节，本非古制，近代以来方有此法。起自晡鼓，迄于二更，岂是常人所能堪忍？所以重械之下诬枉者多，朝晚二时同等刻，进退而求於事为哀。 
《会稽典录》曰：梁弘，句章人也，太守尹兴召署主簿。是时楚王英谋反，妄疏天下牧守，谋发，兴在疏中，徵诣廷尉。弘与逝下掾陆续等传考诏狱，掠毒备至，辞气益壮。
