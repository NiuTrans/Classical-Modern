○槐香
嵇含《槐香赋序》曰：余以太簇之月，登於历山之阳。仰眺崇峦，俯视幽坂，乃睹槐香生蒙楚之间。曾见斯草植于广夏之庭，或被帝王之圃。怪其遐弃，遂迁树於中唐。华丽则殊彩阿那，芳实则可以藏书。又感其弃本高崖，委身阶庭，似傅说显殷，四叟归汉。故因实制名，蒙蒙绿叶，摇摇弱茎。
○兰香
《易》曰：同心之言，其臭如兰。(兰，芳也。)
《易卦通验》曰：冬至，广莫风至，兰始生。
《说文》曰：兰，香草也。
《韩诗》曰：溱与洧，说人也。诗人言溱与洧方盛流洹洹然，谓三月桃花水下之时，盛流。 士与女方盛流秉蕳兮 ，秉，执也；蕳，兰也。当此盛流之时，众士与众女方执兰而拂除。郑国之俗，三月上巳之日，此两死戤上，招魂续魄，拂除不祥。
《大戴礼·夏小正》曰：五月蓄兰，为沐浴。
《礼》曰：妇人，或赐之茝兰，则受而献诸舅姑。
《左传》曰：郑文公有贱妾，曰燕姞，梦天使与已兰，曰： 余为伯鯈。余，而祖也。以是为而子。 以兰有国香，人服媚之。既而文公见之，与之兰而御之，辞曰： 妾不才，幸而有子。将不信，敢徵兰乎？ 公曰： 诺。 生穆公，名之曰兰。
《论撰考谶》曰：渐於兰则芳，渐於鲍则臭。
《史记》曰：冬至短极，兰根出。
《蜀志》曰：先主杀张裕，诸葛亮救之。先主曰： 芳兰当门，不得不锄。 
《晋书》曰：惠帝时，温县有人如狂，造书曰： 两火没地，罢凑！秋兰归形街邮，终为人叹！ 及杨骏已死，杨后被废，贾后绝其膳，八日而崩，葬街邮亭北，百姓哀之。两火，武帝讳；兰，杨后字也。
《宋书》曰：刘湛欲袁淑附已，而淑不为改意，由是大相乖失。淑乃赋诗曰： 种兰忌当门，怀璧莫向楚。楚少别玉人，门非种兰所！ 
《晏子春秋》曰：曾子将行，晏子送之，曰： 婴闻，君子赠人以财，不若以言。吾请以言乎？夫兰本三年而成，湛之苦滫，则君子不近，庶人不佩；湛之麋醯，而驾征马矣。非兰本美也，愿子必求所湛！ 
《苏子》曰：兰以芳自烧，膏以肥自焫。(而悦切。)翠以羽殃身，蚌以珠致破！
《文子》曰：日月欲明，浮云盖之；丛兰欲修，秋风败之。
又曰：兰芷不为莫服而不芳。与君子行游，苾兮如入兰芷之室，久而不闻，则与之化矣。
《范子计然》曰：大兰出汉中关辅，泽兰出河东弘农，白者善。
《孙卿子》曰：人之亲我，欣若父母；其好我，芬若椒兰。
《淮南子》曰：两心不可以得一人，一心可以得百人。男子树兰，美而不芳。(兰，芳草，爬戤美；男子树之，盖不芳也。)继子得食，肥而不泽。(继子，假母也。)精不相与涂却也。
《淮南子》曰：兰生幽宫，不为莫服而不芳。
《抱朴子》曰：人鼻无不乐香，故流黄、郁金、芝兰、苏合、玄膳、索胶、江篱、揭车、春蕙、秋兰，价同琼瑶；而海上之女，遂酷臭之夫。
《家语》曰：孔子曰：芝兰生于深林，不以无人而不芳；君子修道立德，不为困穷而改节。为之者人也，死生者命也。
《语林》曰：谢袒缘问诸子侄曰： 子弟何豫人事，而故欲使其佳？ 诸人莫有言者，车骑答曰： 譬如芝兰玉树，欲使其生于庭阶耳！ 
又曰：毛伯成既负其才器，常称： 宁为兰摧玉折，不作萧芳茇荣！ 
《罗含别传》曰：含致仕还家，庭中忽自生兰。此德行幽感之应。
蔡质《汉官仪》曰：尚书郎怀香握兰，趋走丹墀。
盛弘之《荆州记》曰：都梁县有小山，山上水极浅。其中悉生兰草，绿叶紫茎，芳风藻谷。俗谓兰为都梁，即以号县云。
《本草经》曰：草兰，一名水香，久服，益气轻身不老。
《楚辞》曰：余既滋兰之九畹兮。(滋，莳也。二十亩为畹。)
又曰：扈江离与薜芷兮，(扈，被也。楚人名被曰扈。江离、薜芷，皆香草名也。)纫秋兰以为佩。(纫，索也。)
又曰：沅有芷兮澧有兰，(言沅死昀晷有盛茂之芷，澧死昀晷有芬芳之兰，喻湘夫人美好亦异于众人也。)欲思公子未敢言。
又曰：秋兰兮蘼芜，罗生兮堂下。绿叶兮素枝，芳菲兮袭予，秋兰兮青青，绿叶兮紫茎。满堂兮美人，忽独与余兮目成。
又曰：光风转蕙泛崇兰。
赵壹《疾邪赋》曰：势家多所宜，咳唾自成珠。被褐怀珠玉，兰蕙化为刍。
张衡《怨诗》曰：秋兰，嘉美人也。嘉而不获用，故作是诗也。猗猗秋兰，植彼中阿。有馥其芳，有黄其葩。虽曰幽深，厥美弥嘉。之子之远，我劳如何？
郦炎诗曰：灵芝生河洲，动摇回洪波。秋兰荣何晚？严霜害其柯。罢凑之芳草，不植太山阿。
《琴操》曰：《猗兰操》者，孔子所作也。孔子聘诸侯，莫能任。自卫反鲁，过亿谷掷晷，见芗兰独茂，喟然叹曰： 夫兰当为王者香，今乃独茂，与众草为伍！ 乃止车，援琴鼓之，自伤不逢时，托辞于香兰云。
晋傅玄《咏秋兰诗》曰：秋兰荫玉池，池水清且芳。双鱼自踊跃，两鸟时徊翔。
晋王羲之《兰亭记》曰：永和九年，岁在癸丑，暮春之初，会于会稽山阴之兰亭，修禊事也。
○蘼芜
《说文》曰：江蓠，蘼芜也。楚谓之蓠，晋谓之{艹嚣}，(轩娇切。)齐谓茝。
《尔雅》曰：蕲茝，蘼芜。(郭璞症曰：香草也，叶小，如萎状。《淮南子》曰：似蛇床。《山海经》曰：臭如靡芜。)
《春秋运斗枢》曰：维星散为蘼芜。
《淮南子》曰：乱人者，若蛇床之与蘼芜。
《山海经》曰：洞庭之山，其草多蘼芜。
《广志》曰：微芜，香草，魏武帝以藏衣中。
《吴氏本草》曰：蘼芜，一名芎穷。
《古诗》曰：上山彩蘼芜，下山逢故夫。
郭璞《赞》曰：蘼芜善草，乱之蛇床，不陨其贵，自别以芳。
○蕙草
《广雅》曰：皇草，蕙草也。
《山海经》曰：天帝之山，其下多菅蕙。(菅似茅。)升山，其草多蕙。
《广志》曰：蕙草，绿叶紫华。魏武以为香，烧之。
《楚辞》曰：光风转蕙泛崇兰。
又曰：既滋兰兮九畹，又树蕙之百亩。
司马相如《子虚赋》曰：於是乃相与撩於蕙圃，盘姗窣上金堤。(皆草间行貌。姗，音苏寒切；窣，苏骨切。)
○{艹揭}(去谒切)车
《尔雅》曰：{艹揭}车，{艹乞}(音乞。)舆也。(郭璞症曰：{艹揭}车，香草也，见《离骚》。)
《说文》曰：{艹揭}，{艹乞}舆也。({艹乞}，音乞。)
《广志》曰：{艹揭}车，黄叶白华，出徐州。
《楚辞》曰：畦留夷与{艹揭}车，杂杜蘅与芳芷。
○杜蘅
《山海经》曰：天帝之山有草焉，其状如葵，臭如蘼芜，名杜蘅。(香草也。)可以走马，(郭璞症曰：带之令人便。或曰马得之而健走。)食之而癭。
《尔雅》曰：杜，土卤也。(郭璞症曰：杜蘅也，似葵而香也。)
《唐书》曰：贞观中，度支郎以宋谢朓诗云： 芳洲多杜若 ，乃下坊州令贡。州判司报云： 坊州不出杜若，应由谢朓诗误。 太宗闻之大笑。判司改雍州司法，度支郎免官。
《广雅》曰：杜蘅，杜若也。
《范子计然》曰：杜若出南郡汉中，大者善。
《本草经》曰：杜若，一名杜蘅。
○白芷
《山海经》曰：号山，其草多药。(郭璞症曰：药，白芷也，一名香草也。)
《广雅》曰：白芷，叶谓之药。
《淮南子》曰：今鼓舞者便媚拟神，(拟，像也。)身若秋药被风，(药，白芷，香草。被风，言其弱。)发若结旌。(屈而复舒。)
《范子计然》曰：白芷出齐郡，以春取，黄泽者善也。
《本草经》曰：白芷，一名芳香，味辛温，生河东。
《吴氏本草》曰：白芷，一名{艹嚣}，(许娇切。)一名符离，一名泽芬，一名葩。
《楚辞》曰：献岁发春兮，汨吾南征。绿蘋叶齐兮，白芷生。
又曰：滚狞刲兮兰橑，辛夷楣兮药房。
又曰：揽木根以结芷兮，(揽，持也。)贯薜荔之落蕊。(贯，拾也。薜荔，香草。蕊，实也。佩结香草，拾其花心，以表已掷暌信也。)
○荃香
《楚辞》曰：荃不察余掷晷情兮，(荃，香草，以喻君。被服芬香，故以香草为喻。)反信谗而齐怒。(齐，疾也。)
又曰：荃桡兮兰旗。
○薰香
《左传》曰：晋献公以骊姬为夫人。卜人曰： 一薰一莸，十年尚犹有臭。 (薰，香草也。)
《山海经》曰：浮山有草焉，麻叶而方茎，赤华而黑实，臭如麋芜，名曰薰草也。
《广雅》曰：卤，薰也，其叶谓之蕙。
《魏略》曰：大秦出薰草。
《苏子》曰：像以牙丧身，不能去其白；薰以芳自烧，不能去其香。
《淮南子》曰：以洁白为污辱，譬犹沐浴而抒溷，薰燧而负彘。(烧薰自香，楚人谓之薰燧也。)
《抱朴子》曰：常以执日取天井上土，以和柏叶、薰草，以泥门户，方一尺，则盗贼不来。
《西京杂记》曰：汉掖庭有绿熊席。其席皆长一丈馀，眠而拥毛自蔽，望其不能见。坐则没膝。其中杂诸薰香，一坐此席，馀香百日不歇。
成公绥《宣清赋》曰：哀薰草之见焚。
○兜末香
《汉武故事》曰：西王母当降，上烧兜末香。兜末香，兜悄搡所献，如大荳。途门，香闻百里。关中常大疾疫，死者因生。
○反生香
《真人关尹传》曰：老子曰：真人游时，各坐莲华之上。华径一丈，有反生灵香，逆风闻三十里。
○惊精香
《世贽记》曰：聚窟洲在西海中，上有天山，形似鸟之状，因名为鸟山。山中多大树，与桐相似，而秀芳华蕊，香闻百里，因名返魂树。叩其树，树能作声，如牛呴，闻者必震骇。伐其木根，于玉釜中煮取汁，更微微以火熟煎，如黑饴，令可丸，名曰惊精香，或名震灵丸，亦名返生香，亦名却死香。气闻数百里，死尸在地，闻气即活。延和六年春，西胡月氏国王遣使香献香四两，大如雀卵，黑如桑椹。帝以香国中所乏，以付库。
○白蛤狸
《异物志》白蛤狸，刳其外韦囊，以酒洒，而阴乾之，其气如麋。若杂真麝中，鲜有别者。
○稾本香
《水经》曰：三城水，又经香陉山。山上悉生槁本香，世故名焉。
○神精香
郭子横《洞冥记》曰：玄朔二年，波祗国，亦名波弋国，献神精香草，一名荃麋，一名春芜。一根五百条。其枝间如殖糙，柔软。其皮如丝，可以为布，所谓春芜布，亦曰香荃布，坚密如纨也。握之一斤，满宫皆香。妇人带之，弥为香馥。
○龟甲香
任昉《述异记》曰：龟甲香，即桂香嘉者。一名紫木香，一名仅狞浥香，一名蘼草香。出苍梧、桂林二郡界。今吴中有麋草，似蓝而甚芳香。
