○香
《书》曰：至治馨香，感于神明。
《左传》曰：黍稷非馨，(馨者，香之远闻。)明德惟馨。
《说文》曰：香，芳也。
《吴志》曰：士燮兄弟，并为列郡，雄长一州，车骑满道，胡人夹毂焚香者，常有数千。
《世说》曰：桓车骑时，有陈庄者，入武当山学道，所居恒有白烟，香气闻彻。
《续晋安帝纪》曰：王镇恶亡经日，魏兴太守郭宣掷赙坐，忽见陈庄来，因叙旧事，相对悲泣，劝营贡月。去后，郡内悉闻香状，如芳烟流散。
《晋书·杜太后传》曰：海西公之世，太后复临朝称制。桓温之废海西公也，太后方在佛屋烧香。内侍启云： 外有急粥。 太后乃出，尚倚户前视奏。
《宋书》曰：范晔撰《和香方》，其《序》曰： 麝本多忌，过分必害。沉实易和，盈斤无伤。零藿虚燥，詹唐黏湿，甘松苏合，安息郁金，奈多和罗之属，并被珍於外国，无取於中道。又枣膏昏钝，甲煎浅俗，非惟无助於馨烈，乃当弥增於尤疾也。 所言悉以比类朝士。 麝本多忌 ，比庾仲文； 零藿虚燥 ，比何尚之； 詹唐黏湿 ，比沉演之； 枣膏昏钝 ，比羊玄保； 甲煎浅俗 ，比徐湛之； 甘松苏合 ，比惠琳道人； 沉实易和 ，以自比也。
《齐书》曰：韩怀明，上党人也，客居荆州。十岁，母患尸疰，每发辄危殆。怀明夜于星下，稽颡祈祷。时寒甚切，忽闻香气，空中有人曰： 童子母须臾永差，无劳自苦！ 未晓，而母平复。
《梁书》曰：庾诜尤遵释教，宅内立道场，环绕榔繄懴，六时不息。诵《法华经》，每日一遍。后夜中，忽有一道人，自称愿公，容止甚异，呼诜为上行先生，授香而去。
又曰：梁武帝祠南郊，先是一日，景夜南郊令解除之，等到郊所履行，忽闻异香随风而至。及将行事，奏乐迎神，有异光圆满坛上，朱紫黄白杂沓，食顷乃灭。
又曰：王琛本无令问，为太子中舍人，谄事何敬容。为其阶前种植香草，脱履蹑其草根，敬容意以为善。
《郭子》曰：陈骞以韩寿为掾，每会，闻寿有异香气，是外国所贡，一着衣，历日不歇。骞计武帝惟赐已及贾充，他家理无此香，嫌寿与已女通，考问左右婢，具以实对。骞以女妻寿，寿时未婚。(《晋书》云：贾充女窃香与韩寿。)
《金楼子》曰：齐东昏以锦石为殿内，开千门万户。又有和香，香菩拮馥，闻之使人欢悦，生诸雅态，兼令睡眠。
又曰：昔玉池国有民，婿面奇丑，妇国色，鼻齆，婿乃求媚此妇，终不肯回顾。遂往西，市无价名香而熏之，还入其室。妇既齆矣，岂分香臭哉？
《吕氏春秋》曰：怀腐而欲香，入水而恶濡。
《汉武故事》曰：上作柏梁台，悉以香柏，香闻数十里也。
《汉官典职》曰：尚书郎，怀香握兰。
《神仙传》曰：淮南王为八公张锦绮之帐，燔百和之香。
《佛图澄传》曰：澄以钵盛水，烧香咒之，须臾生青莲花。
《林邑记》曰：朱吾以南，有文狼。野人居无室宅，依树止宿。食生肉，彩香为业，与人交市，若上皇之民矣。
《邺中记》曰：石虎作流苏帐，顶安金莲花，花中悬金薄织成綩(音苑。)囊，囊受三升，以盛香注。帐之四面上十二香囊，彩色亦同。
竺法《登罗山疏》曰：越王捣薰陆香。
《扶南传》曰：顿逊国，人恒以香花事天神。香有多种：区拨叶逆花、途致各逐花、摩夷花，冬夏不圣，日载数十车於市卖之，燥乃益香。亦可为粉，以傅身体。
《述征记》曰：北芒有张母墓，旧说是王氏妻，葬有年载，后开墓而香火犹燃。
《世贽记》曰：汉武时，长安大疫，人死日以百数。帝乃试取月氏国神香，烧之于城内，死未满三日者活，芳气经三月不歇。帝始信神物也，乃秘录馀香。
郭子横《洞冥记》曰：汉武帝於招仙阁烧靡离之香，屑如粟，一粒香气，三月不歇。
又曰：跋途阇者，胡人也，剪发裸形，不食穀，惟饮清水，食都夷香，如枣核。食一斤，则历月不饥。以一粒如粟大投清死晷，俄而满大盂也。
《博物志》曰：西域使献香。汉制：献香不满斤，不得受。西使临去，又发香器如大豆者，试着宫门，香气闻长安四面数十里中，经日乃歇。
《搜神记》曰：渤海史良，好一女子，许嫁而未果。良怒，杀之。后梦见曰： 还君物。 觉而得昔所与香缨、金钗之属。
又曰：初，钩弋夫人有罪以谴死，殡尸不臭而香。
又曰：合肥有一大白舡，复在死晷。渔人夜宿其旁，闻筝笛之音，又有香菩耷常。相传云：曹公载妓，舡复於此。
任昉《述异记》曰：魏武帝陵中有泉，谓之香水。(古诗云：安得香水泉，濯郎衣上尘。)一实香水在并州香山，其水洁香，浴之去病。吴故宫有香水溪，俗云西施浴处。又呼为脂粉塘，吴王宫人濯妆於此，溪上源至今馨香。
又曰：南海出千步香，佩之闻於千步也。今海隅有千步香，是其种也。叶似杜若，而红碧间杂。《贡籍》云： 日南郡贡千步香。 汉雍仲子进南海香物，拜为涪阳尉，时人谓之香尉。日南郡有香市，商人交易诸香处。南海郡有香户。日南郡有千亩香林，名香出其中。香洲，在朱崖郡洲中，出诸异香，往往不知其名。千年松香，闻十里，亦谓之十里香也。
《梦书》曰：梦得香物，妇女归也。
曹植《洛神赋》曰：践椒途之郁烈，步蘅(音衡。)薄而流芳。
《魏武令》曰：昔天下初定，吾便禁家内不得香薰。后诸女配国家，为其香，因此得烧香。吾不好烧香，恨不熟所禁。令复禁，不得烧香！其以香藏衣着身，亦不得！
秦嘉《答妇徐淑书》曰：令种好香四种各一斤，可以去秽。淑答书曰：未得侍帷帐，则芬芳不设。
陆机《吊魏武文》曰：余为着作郎，游秘阁，见《魏武今》曰： 馀香可分与诸夫人。诸舍中无所为学，作履组卖也。 吊曰： 纡家人于履组，尘清虑于馀香。
○麝
《尔雅》曰：麝父，麇足。(郭璞症曰：脚似麇，脐有香。)
许慎《说文》曰：麝，如小麋，脐有香，从鹿，射声，黑色獐也。
《义熙起居注》曰：倭国献貂皮、人参等，诏赐细笙、麝香。
《齐书》曰：东昏侯凿金莲花帖地，令潘妃行其上，曰： 杆步步莲花也。 途地皆以麝香。
《唐书》曰：波斯国人，皆以麝香和苏途须点额，及於耳鼻，用以为敬。
《抱朴子》曰：辟蛇法：入山以麝香丸着足爪中，皆有效。又，麝香及野猪皆啖蛇，故以压之也。又作笔墨法曰：作墨用鸡子白、真珠、麝香，合以和墨，宜用九月二日。
《南夷志》曰：南诏有婆罗门、波斯阇、婆渤泥、昆仑数种外道交易之处，多珠昭唉，以黄金麝香为贵货。
《嵩高山记》曰：有人在岭上闻异声，清和雅妙，寻不复闻。惟见一麝香，在岭上侧足{霍又}跳，忽失所在。
《荆州图记》曰：临澧县南有龙寄山，其兽多麝。
《西京杂记》曰：赵飞燕为皇后，女弟在昭阳殿遗飞燕书曰： 今日嘉辰。贵姊懋膺洪册。上襚三十五条。以陈暐曜掷昃焉。榔叶扇、同心梅、合枝李、青木香、香螺卮，(出南海，一曰丹螺甲。)九真雄黄、麝香、沉水香。 
《续搜神记》曰：桓哲，字明期。居豫章时，梅玄龙为太守，已病，哲往省之。语梅曰： 吾昨夜忽梦作卒，迎卿来作太山府君。 梅闻之，愕然曰： 吾亦梦见卿为卒，著衣来迎我。 数日，复同梦如先，云二十八日当拜。至二十七日晡后，桓忽中恶，腹胀满，遣人就梅索麝香丸。梅闻，便令作凶具。桓便亡，八日而梅卒。
《本草经》曰：麝香味辛，辟恶，杀鬼精，生中台山也。
秦嘉《与妇书》曰：今奉麝香一斤，可以辟恶气。
嵇康《养生论》曰：麝食柏而香。
○葳香
《孙氏瑞应图》曰：苴蕤者，礼备至则生。一曰：王者爱人命则生。一名葳香也。
○郁金
《说文》曰：郁，芳草也。十叶为贯，筑以煮之，为鬯一合而酿之，以降神也。
《周礼·春官上》曰：郁人掌祼器。(祼器，谓彝及舟与瓒。)凡祭祠，宾客之祼事，和郁鬯，以实彝而陈之。(筑郁金煮之，以和鬯酒。郑司农云：郁金，草名，十叶为贯，百二十贯为筑。以煮之钅蒦中，停于祭前。郁为草若兰。)
《后周书》曰：秦国出郁金。
《后周书》曰：波斯国，大月氏植叼种也。地出氍毹(瞿俞二音、)玄獐皮，及薰陆、郁金、苏合、青木香等，胡椒、毕拨、石蜜、千年枣、香附子、诃黎勒、无食子盐、绿雌黄等物。
《唐书》曰：天竺国卑湿暑热，稻岁四熟。有金刚，似紫石英，百炼不销，可以切玉。又有旃檀、郁金诸香。通于大秦。
又曰：太宗时，伽拍搡献郁金香，似麦门冬，九月花开，状似芙蓉，其色紫碧，香闻数十步。花而不实，欲种者取根。
《文士传》曰：朱穆，字公叔，作《郁金赋》曰： 英熠烁以焜煌，似九日之普照。远而望之，粲若星罗出云峤；近而观之，晔若丹桂耀湘涯。 
应劭《地理风俗记》曰：《周礼》 郁人掌祼器，凡祭醊、宾客之祼事，和郁鬯，以实樽彝。 郁，芳草也。谓用百草之华，煮以合酿黑黍，以降神者也。或说，今郁金香是也。
《南州异物志》曰：郁金者，出琤蚌国。国人种之，先取上佛，积日萎槁，乃载去之。然后取郁金，色正黄细，与芙蓉华里被莲者相似。可以香酒。
○鸡舌
应劭《汉官仪》曰：桓帝侍中乃存，年老口臭，上出鸡舌香与含之。鸡舌颇小辛螫，不敢咀咽，嫌有过，赐毒药，归舍，辞决就便宜，家人哀泣，不知其故。僚友求视其药，出在口香，咸嗤笑之。
《吴时外国传》曰：五马洲，出鸡舌香。
《抱朴子》曰：或以鸡舌、黄连、乳汁煎之，注掷觐有百疹之在，目愈而更加精明倍常。
俞益期《笺》曰：外国老胡说： 众香共是一木，木花为鸡舌香。 
《南州异物志》曰：鸡舌出在苏州，云是草花，可含，香口。
《广志》曰：鸡舌出南海中，乃剽国，蔓生，实熟贯之。
《续搜神记》曰：王广，豫章人，年少未婚。至田舍，见一女，云： 我是何参军女，年十四而夭，为西王母养，使与下土人交。 广与之缠绵，其日於席上得手巾裹鸡舌香。其母取巾烧之，乃是火浣布。
○龙脑
《唐书》曰：贞观中，乌苌国遣使献龙脑香。
《本草》曰：龙脑香，味苦，微寒，主心腹邪气、风湿积聚。出婆律国，形似白松脂，作杉木气，明净者善。云：合粳米灰、相思子贮之，则不耗。(树似杉。言婆律膏是树根下清脂，龙脑是树中干脂。子似豆寇。)
○雀头
《江表传》曰：魏文帝遣使於吴，求雀头香。
