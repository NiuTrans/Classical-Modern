○异僧下
《高僧传》曰：安清字世高，安息国王正后之太子也。幼以孝行见称，虽居家而奉戒清峻。王薨，便词位。乃深惟苦空，散离形器，行服既毕，遂让国与叔，出家修道。博晓经藏而游方弘化，遍历诸国。以汉桓帝之初，始到中夏，多有神迹，世莫能量。自称先身己经出家，有一同学多瞋分别，值世主不称，每槁迹恨。高屡加诃谏，终不悛改，如此二十馀年，乃与同学辞诀云： 卿明经精勤不在吾后，然性多恚怒，命过当授恶形。我若得道，必当相度。 既而值灵帝之末，振锡江南云： 我当过庐山，度昔同学。 行过宫亭湖庙，此庙旧有威灵，商旅祈祷，乃分风上下，各无留滞。尝有乞神竹者，未许辄取，舫即覆没，竹还本处。自是舟人敬惮，莫不摄影。时商旅三十馀船奉牲请福，乃降祝曰： 舫有沙门，可枫呼上。 客咸惊愕，请高入庙。神告高曰： 昔吾外国与子俱出家学道，好行布施，而性多瞋怒。今为宫亭庙神，周回千里并吾所治，以布施故，珍玩甚丰，以瞋恚故，堕此神报。今见同学，悲欣何言。寿尽旦夕而丑形长大，若於此舍命，秽污江湖。当渡山西泽中，此身灭后，恐堕地狱。吾有绢千匹并杂宝物，可以立法营塔，使生善处也。 高曰： 故来相度，何不出形？ 神曰： 形甚丑异，众人必惧。 高曰： 但出，众不怪也。 神从床后出头，乃是大蟒，不知尾之长短。至高膝边，高向之梵语数番，赞呗数契，蟒悲泪如雨，须臾还隐。高即取绢物辞别而去，舟侣飓帆，蟒复出身，登山而望，众人举手，然后拇署。倏忽之顷，便达豫章，即以庙物为造东寺。高去后，神即命过暮有一少年上船，长跪高前，授其咒愿，忽然不见。高谓船人曰： 向之少年即宫亭庙神也。得离恶形矣。 
又曰：竺昙摩罗刹，此云法护。其先月支人，本姓文氏，世居敦煌郡。年八岁出家，遂随师至西域，游历诸国，遂通外国之言三十六种，书亦如之。以晋武之末，隐居深山，山有清泉，恒取澡潄。后有彩薪者秽其水侧，俄顷而燥，护乃徘徊叹曰： 人之无德，遂使清泉辍流，水若永竭，贞尾馛自给，正当移去耳。 言讫而泉流满涧。法护以世居敦煌而化道周洽，时人咸谓敦煌菩萨也。
又曰：帛远字法祖，才思俊彻，敏朗绝伦。诵经日八九千言，研味方等，妙入幽微，世俗坟典，多所该贯。晋惠之末，太宰河间王颙镇关中，虚心敬重，待以师友之礼。每至闲辰静夜，辄谈讲道德。于时西府初建，俊乂甚盛，能言之士咸伏其远达。后奄然命终，群胡各起塔庙。少时，有一人姓李名通，死而更苏，云见祖法师宰芍罗王处，为王讲《首楞严经》，云讲毕往忉利天。又见祭酒王浮被锁械，求祖忏悔。昔祖平素之日与浮母争邪正，浮屡屈，既瞋，不自忍，乃作《老子化胡经》以诬谤佛法，殃有所归，故死方思悔。
又曰：佛驮跋陀罗，此云觉贤。本姓释迦氏，维罗卫国甘露饭王之苗裔也。父少亡，贤三岁孤，与母居。五岁后丧母，为外氏所养。从祖鸠婆利闻其聪敏，兼悼其孤露，乃迎还，度为沙弥。至年十七，与同学数人，俱以习诵为业，众皆一月，贤一日诵毕。其师叹曰： 贤一日敌三十夫也。 及授具戒，胁燿精勤，博学群经，多所通达。少以禅律驰名，常与同学僧迦达多共游罽宾，同处积岁，达多虽伏其才明，而未测其为人也。后於密室闭户坐禅，忽见贤来。惊问何来，答云： 暂至兜率，致敬弥勒。 言讫便隐。达多知是圣人，未测浅深。后屡见神变，乃归心祈问，方知得不还果。然常欲游方弘化，备观风俗。会有秦沙门智睿西至罽宾，既要请苦，遂愍而许焉。於是既度葱岭，路经六国，国王矜其远化，并倾怀贤奉。至交趾，乃附舶循海而行，经一岛下，贤以手指山曰： 可止於此。 舶主曰： 客行惜日，调风难遇，不可停也。 行二百馀里，忽风转吹舶，还向岛下，众人方悟其神，咸师事之。於后闇夜之中，忽令众舶俱发，无肯从者。贤自起收缆，一舶独发。俄尔贼至，留者悉被抄害。顷之，至青州东莱郡，闻鸠摩罗什在长安，即往从之。什大悦，秦太子泓欲闻贤说法，乃要命群僧集论东宫。罗什与贤数番往复，什问法云： 何空？ 答曰： 众微成色，色自无性，故惟色常空。 又问： 既以极微破色空，微复去：何破一微？ 答曰： 群师或折一微，我意谓不尔。 又问： 微是常耶？ 答曰： 以一微，故众微空；以众微，故一微空。 时宝云译出此语，不解其意，道俗咸谓贤之所计微尘是常。馀日，长安学僧复请更释。贤曰： 夫法不自生缘会，故生缘一微，故有众微。微自无性，则为空矣。宁可言不破一微，常而不空乎？ 此是问答之大意也。
又曰：爰无忏，天竺人。明解咒术，所向皆验，西域号为大咒师。后随王(王即天竺王也。)入山，王渴，须水不能得，忏拇授咒石出水，因赞曰： 大王圣化所感，遂使枯石生泉。 邻国闻者皆叹王德。于时雨泽甚调，百姓称咏，王悦其道，深加优宠。后至凉，凉王沮渠蒙逊闻忏名，呼与相见，接待甚厚。尝告蒙逊云： 有鬼入聚落，必多灾疫。 逊不信，欲躬见为验。忏即以术加之，逊见而骇怖。忏曰： 宜洁诚斋戒，神咒以驱之。 乃读咒三日，谓逊曰： 鬼己去矣。 时境首有见鬼者，云见数百疫鬼，奔骤而逝。境内获安，忏之力也。
又曰：释法显姓龚，平阳武阳人也。三岁便度为沙弥，十岁遭父母忧，孝性过人，葬事毕，仍即还寺。尝与同学数十人於田中刈稻，时有饥贼欲夺其穀，诸沙弥悉走，惟显独留，语贼曰： 若欲须穀，随意所取。但君等昔不布施，故致饥贫。今复夺人，恐来世弥甚，贫道预为君忧耳。 言讫即还，贼弃穀而去。及授大戒，常慨经律舛阙，誓志寻求。以晋隆安三年西度流沙，将至天竺，去王舍城三十馀里有一寺，逼暝过之，显欲诣耆阇崛山，寺僧谏曰： 路甚艰阻，多黑狮子，亟经啖人，何由可至？ 显曰： 远涉数万里，誓到灵鹫，身命不期，出息非保，岂可使积年之诚既至而废？虽有险难，吾不惧也。 众莫能止，乃遣两僧送之。既至山，日将曛夕，遂欲停宿。两僧色惧，舍之而还。显独留山中，烧香礼拜，翘感旧迹，如睹圣仪。至夜，有三黑狮子来，蹲踞显前，舐唇摇尾。显诵经不辍，一心念佛，狮子乃低头下尾，伏显足前。显以手摩之，咒曰： 若欲相害，待我诵竟。若见试者，便可退矣。 狮子良久乃去。明晨乃还，路穷幽梗，止有一径通行。未至里馀，忽逢一道人，年可九十馀，容服粗素而神气俊远，显虽觉其韵高，而不悟是神人。后又逢一少僧，显问曰： 向者耆年是谁耶？ 答云： 头陀迦叶大弟子也。 显方大恨，更追至山所，有横石塞于室口，遂不能入，显流涕而去。
又曰：爰无竭，此云法勇。至罽宾国，礼拜佛钵。住岁馀，学梵书语，求得《观世音授记经》梵文一部，复西行。虽屡经危险，而系念所赍《观世音经》未尝暂废。将至舍卫国，中野逢山象一群，无竭称名归命，即有狮子从林中出，象惊惶奔走。后渡恒河，值野牛一群鸣吼而来，将欲害人，无竭归命如初，寻有大鹫飞来，野牛惊散。其诚心所感，在险克济，皆此类。
又曰：释智严，晋义熙十三年，宋武帝西伐长安，克捷旋旆，涂出山东。时始兴公王恢从驾游观山川，至严精舍，见其同止三僧各坐绳床，禅思湛然。恢至，良久不觉，弹指三人开眼，俄而还闭，不与言。恢心敬其奇，访诸耆老，皆云此三僧隐居、求志、高洁法师也。恢即启宋武延请卉骷，莫肯行者。既屡请情至，二人推严随行。恢道怀素笃，礼事甚勤，卉骷即住始兴寺。严性虚静，志避喧尘。恢乃为於东郊起精舍，即枳园寺也。严在寺不授别请，常分卫自资。道化所被，幽显咸伏。有见鬼者，云见西州太社闻鬼相谓云 严公当至，当辟易。 此人未之解。俄而严至，聊问姓字，果称智严，默而识之，密加礼异。
又曰：求那跋摩，此云功德铠，累世为王。年十四便机见俊远，深有远度，仁爱泛博，崇德务善。其母尝须野肉，令跋摩辩之。跋摩曰： 有命之类，莫不贪生，夭彼之命，非仁人矣。 母怒曰： 设令得罪，吾当代汝。 跋摩他日煮油，误烧其指，因谓母曰： 代儿忍痛。 母曰： 痛在汝身，吾何能代？ 跋摩曰： 眼前之苦尚不能代，况三途耶？ 母乃悔悟，终身断煞。至年十八，相工见而谓曰： 君年三十当临大国，南面称尊。若不乐世荣，当获圣果。 至年二十，出家授戒。乃辞师违众，林栖谷饮，孤行山野，遁迹人世。往师子国观风阐教，识贞之众咸谓己得初果，仪形感物，见者发心。元嘉初，文帝知跋摩己至南海，於是敕州郡令资发下京，路由始兴，经停岁许。始兴有虎市山，峰岭高绝，跋摩谓其仿佛耆阇，乃改名灵鹫。於山寺之外别立禅室，去寺数里，磬音不闻。每至鸣权，跋摩己至，或冒雨不沾，或履泥不湿，时道俗莫不肃然增敬。寺有宝月殿，跋摩於殿北壁手自画作罗汉象，乃作定光儒童有布发之形。象始成之后，每夕放光。此山本多虎灾，自跋摩居之，昼行夜往，或值虎者，以杖按头戏之而去。於是山旅水宾，去来无梗。尝於别室入禅，累日不出，寺僧遣食弥候之，见一白狮子缘柱而立，亘室弥漫，生青莲华。沙弥惊恐大呼，往逐狮子，豁无所见。后文帝重敕观寺等，复更敦请，乃泛舟下都，以元嘉八年正月达于建业。文帝引见，因问曰： 弟子常欲持斋不煞，迫以身殉物，不获从志。法师既不远万里来化此国，将何以教之？ 跋摩曰： 夫道在心，不在事；法由己，非由人。且帝王与匹夫所修各异，匹夫身贱名劣，言令不威，若不克己苦躬，将何为则？帝王以四海为家，万民为子，出一嘉言则士庶咸悦，布一善政则神人以和。刑不夭命，役无劳力，乃则使风雨適时，寒暖应节，百穀滋繁，桑麻郁茂，如此持斋亦以大矣，不煞亦以众矣。宁在阙半日之餐，全一禽之命，然后方为弘济耶？ 帝乃抚几叹曰： 夫俗却试於远理，沙门滞於近教。迷远理者谓至道虚说，滞近教者则拘挛篇章。至如法师所言，贞理开悟明达，可与言天人之际矣。 乃敕住祗洹寺，供给隆厚。
又曰：爰摩密多，此云法秀，罽宾人也。年至七岁，神明澂正，每见法事，辄自然欣跃。其亲爱而异之，遂令出家。罽宾多出圣达，屡值明师，博贯群经，特深煨蕤，所得门户，极其微奥。为人沉邃，有惠解，仪轨详正，生而连眉，故世号连眉禅师。少好游方，有如毗罗神王卫送，遂至龟兹，於中路欲回，乃现形告辞密多曰： 汝神力通变，自在游处，将不相随共往南方。 语毕，即收影不现。遂从至都，即於上寺图象于壁，迄今犹有声影之验。洁诚祈福，莫不响应。
又曰：释智猛，雍州新丰人。每闻外国道人说天竺国有释迦遗迹及《方等经》，常慨然有感，驰心遐外，以为万里咫尺钦簇可追，遂发长安，到罽宾国，有五百罗汉，常往返於阿耨达地。有大阿罗汉，见猛，至欢喜，猛咨问方士，为说四天子事。猛于奇沙国见佛文石唾壶，又于此国见佛钵，光色紫绀，四际尽然，以香花供养，顶戴发愿，钵若有应，能轻能重，既而转重，力遂不堪。及下钵时，复不觉重。至迦维罗卫国，见佛发、佛牙及肉髻骨，佛影、佛迹，炳然俱存。其所游践，究观灵变天梯地龙之事。不可胜数。
又曰：天竺沙门僧伽达，禅学深明，来游宋境，尝在中坐禅，日时将迫，念欲虚斋，乃有群鸟衔果，飞来投之。达多思维弥候奉密，佛亦授而食之，令鸟授食，何为不可？於是授而进之。
又曰：求那跋陀罗，此云功德贤，中天竺人。以大乘学，故世号摩谙熊谯。王欲请讲《华严经》，而跋陀自忖未善宋言，有怀愧叹，即旦夕礼忏於观世音，乞求冥应，遂梦有人白衣持剑，擎一人首来至其前曰： 何故忧耶？ 跋陀具以事对，答曰： 无所多忧。 即以剑易首，更安新头，语令回转曰： 得无痛也？ 答曰： 不痛。 豁然便觉，心神喜悦。旦起，道义皆通，备领宋言，於是就讲。
又曰：沙门宝意，世居天竺，以宋孝建中来止京师瓦官煨蘅，恒於寺中树下坐禅，又晓经律，时人号为三藏。常转侧数百具子，立知吉凶，善能神咒，以香涂掌，亦见人往事。宋祖施一铜唾壶，高二尺许，常在床前，忽有人窃之，意取竹席一领空卷之，咒数通经，于三夕，唾壶还在席中，莫测其然。
又曰：竺法崇尝游湘州麓山，山精化为夫人诣崇请戒，舍所住山以为寺，崇居之。少时，化洽湘土。
又曰：释法安，一名慈钦，未详何许人。善能开化愚蒙，拔邪归正。晋义熙中，新阳虎灾，县有大社，树下筑神庙，左右居民以百数，遭虎死者，夕有一两。安尝游於其县，暮经此宿，民以畏虎，早闭门闾，安径之树下，通夜坐禅向晓，闻虎负人而至，投之树北，见安如喜，惊绦撄安前，安为说法授戒，虎踞地不动，有顷而去。讥卨，村人追虎至树下，见安大惊，谓是神人，遂传之，一县士庶莫不崇奉，虎灾由此遂息。因改神庙，留安立寺。
又曰：释昙邕於庐山之西南营立芧宇，与弟子昙果澄思禅门。尝於一时，果梦山神求授五戒，果曰： 家师在此，可往咨授。 少时，邕见一人着单衣袷，风姿端雅，从者二十馀人，请授五戒。邕以果先梦，知是神仙，乃为说法授戒。神亲以外国匕着，礼拜辞别，倏忽不见。
又曰：释僧苞建三七日普贤斋忏。至弟十七日，有白鹄飞来，集普贤座前，至行香毕，乃去。至二十一日将暮，有黄者衣四人，绕塔数匝，忽然不见。
又曰：支昙兰，晋太元中游剡县，后憩始丰赤城山，见一处林泉清旷而居之。经于数日，忽见一人，长数丈，呼兰令去，又见诸异形禽什馛恐兰，见兰恬然自得，乃屈膝礼拜，云： 珠欺王是家舅，令往韦乡山就之，推此处以相奉尔。 后三年，忽闻车骑隐隐，从者弥众，俄而有人着帻，称珠欺王通，既前，从其妻子男女等二十三人，并形貌端正，有逾於世。既至兰所暄凉讫，兰问住在何处，答曰： 在乐安县韦乡山。久服风问，与家累仰投，乞授归戒。 兰即为授之，授法竟，亲钱一万，密二器，辞别而去。便闻鸣笳动吹，响振山谷，禅众十馀，共所闻见。
又曰：释玄高母梦梵僧散华满室，觉便怀胎，及生男，家内忽有异香，光明照壁，迄旦乃息。母以儿生瑞兆，因名灵育。出家改名玄高。聪敏生知，学不加思。至年十五，已为山僧说法授戒。林阳堂山，古老相传云是群仙所宅，高徒众三百，往居山舍，多有灵异，磬不击而鸣，香亦自然有气，应贞仙士，往往来游。学徒之中有玄绍者，学究诸禅，神力自在，手指出水供高洗潄，其水香静，倍异於常，每得非世华香，以献三宝。其灵如绍者，有十一人。西海有梵僧印，亦从高授学，志隘量褊，得少为足，便谓己得罗汉，顿尽禅门。高拇授以神力令印於定中备见十方无极世界，诸佛说法不同。印於一夏寻其所见，永不能尽，方知定水无底，大生愧惧。
又曰：释僧同韬光晦迹，人莫能知。居塞山，山在长安南四百里。将殂，告弟子曰： 吾将去矣。 其夕，见火从绳床后出烧身，经二日方尽，烟焰张天，而房不烬。弟子收遗灰，架以砖塔。
又曰：阿诃罗竭者，多行头陀，独宿山野。晋惠帝元康元年，乃西入止娄至山石室中坐禅。此室水既远，时人欲为开涧，竭曰： 不假相劳。 乃自起，以左脚室西壁，陷没指，既拔足，水从中出，清香软美，四时不绝，来饮者皆止饥渴除病。
又曰：竺法惠，本关中人，晋康帝建元中至襄阳，止羊叔子寺，不授别请。每乞食，辄赍绳床自随，於闲旷之路则施之而坐。时或遇雨，以油帔自覆，雨止，惟见神床，不知惠所在，讯问未息，惠己在绳床。每语弟子法照曰： 汝过去时折一鸡脚，其殃寻至。 俄而照为人所掷，脚遂永疾。
又曰：涉公，西域人。言未然之事，验若指掌。以符坚建元十一年至长安，能以秘咒咒下神龙。每旱，坚常请之咒龙，俄而龙下钵中，天辄大雨。坚及群臣亲就钵观之，咸叹其异。
又曰：杯渡者，不知姓名，常以木杯渡水，因而为目。不修细行，神力卓越，世莫测其由来，惟持一芦圌子，更无馀物。向广陵，遇村舍，有李家设八关斋，先不相识，乃直入斋堂而坐，置芦圌於中庭。众以其形陋，无恭敬心。李见芦圌当道，欲移置墙边。数人举，不能动，渡食竟，提之而去，笑曰： 四天王福于李家。 于时有一竖子窥其圌中，见四小儿，并长四寸，面目端正，衣裳鲜洁，於是追觅，不知所在。后三日，乃见西界蒙笼树下坐。李礼拜请还家供养，渡不堪持斋，饮酒啖肉，至於辛鲙，与俗不殊。清旦，忽云： 欲得一袈裟，中时令辩。 李即经营，至中时未成。渡云暂出，至冥不返，合境闻有异香，疑之为怪。处处觅渡，乃见在北岩下，敷败袈裟於地，卧之而死，头前届翅皆生莲花，花极鲜香。邑共殡之，后数日，有人从北来，云见渡负芦圌行向彭城。乃共开棺，惟见鞋履。既至彭城，有白衣黄欣，深信佛法，见渡礼拜，请还处家。家至贫，但有麦奋鼬己，渡甘之怡焉。止得半年，忽语欣云： 可觅芦圌三十六枚，吾须用之。 答云： 此间正可有十枚，贫尾馛买，恐不尽办。 渡曰： 汝但检觅，宅中应有。 欣即穷检，果得三十六枚，列之庭中。虽有其数，亦多破损，比欣次弟熟视，皆新完。渡密封之，因语欣令开，乃见钱帛皆满，可百许万。识者谓是杯渡分身他土，所得亲施，回以施欣。欣授之，皆为功德。经一年许，渡辞去，欣为办粮食，明晨，见粮食具存，不知渡所在。
《续高僧传》曰：释惠恭者，益州成都人也。与同寺惠远结契亲骚，远直诣长安，恭往荆扬访道，从江左来还，二人相遇，欣欢共叙别离三十馀年。同宿数夜，远言谈泉涌，恭竟无所道。远问拐椿： 离别多时，今得相见，庆此欢会，伊何可论，但觉仁者无所说，将无所得耶？ 恭对曰： 为性闇劣，都无所解。 远曰： 大无所解，可不诵得一部经乎？ 恭曰：惟诵得《观世音经》一卷。 远厉声曰： 《观世音经》小儿皆能诵之，何烦汝大许人？且向为童子出家，与远立誓望登道果，岂复二十馀年惟诵一卷经如指许大？是非暗钝懒惰所为，请与断交，愿法师早去，无增远之烦恼也。 拐椿： 经卷虽小，佛口所说。遵敬者得无量福，轻慢者得无量罪，仰愿暂息瞋心，当为法师诵一遍，即与长别。 远大笑曰： 《观世音经》是《法华普门品》，远已讲之数百遍，如何欲闹人耳乎？ 拐椿： 外书云 人能弘道，非道弘人 ，但至心听佛语，岂得以人弃法？ 乃於庭前结坛，坛中安高座，绕坛数匝，顶礼昇高座。远不得己，於檐下据胡床坐听。恭始发声唱经题，异香氛氲，遍满房宇，及入经文，天上作乐，雨四种花。乐则寥亮振空，花则雰霏满地。诵经讫，下座自为解座梵讫，花乐方歇。惠远接足顶礼，泪下交流，谢曰： 惠远臭秽死尸，敢行天日之下，乞暂留赐见教诲。 拐椿： 非恭所能，诸佛力耳。 即拂衣长揖，沿流而去。尔后访问，竟不知其所之。
