○奉佛
袁弘《后汉纪》曰：楚王英好游侠，交通宾客，晚节喜黄老，修浮图祠。八年，上临辟雍，礼毕，诏天下死罪得以缣赎罪。英遣郎中令诣彭城曰： 臣托在藩蔽，尾馛率先天下，过恶素积。喜闻大恩，谨奉黄缣二十五匹，白纨五匹，以赎其愆。 楚相以闻。诏曰： 楚王诵黄老之微言，尚浮图之仁祠，洁斋三月，与神为誓，有何嫌惧而赎其罪？令还缣纨，以供桑门之盛馔。 
《晋书》曰：何充性好释典，崇修佛寺，供给沙门以数百，縻费静篹而不吝也。亲友至贫乏，无所施遗，以此获讥於世。阮裕常戏之曰： 卿志大宇宙，勇迈终古。 充问其故，裕曰： 我图数千户郡尚不能得。卿图作佛，不亦大乎？ 於时郗愔讥卼昙奉天师道，而充与弟准崇信释氏。谢万讥之云： 一莪谄於道，二何佞於佛。 (《世说》亦云。)
又曰：王恭性虽抗直，而闇於机会，自矜贵，不闲用兵，尤信佛道。临刑犹诵经，神色无惧。
《宋书·谢灵运传》曰：会稽太守孟顗事佛精恳，而为灵运所讥。尝谓顗曰： 得道应须惠业，文人生天当在灵运前，成佛必在灵运后。 顗深恨此言。
又曰：袁粲字景倩。幼孤，祖哀之，名曰愍孙。孝武即位，稍迁尚书吏部郎。文帝讳日，君臣并於中兴寺八关斋中食，竟，愍孙别与黄门郎张淹更进鱼肉食。尚书令何尚之奉法素谨，密以白孝武，并免官。
又曰：范泰暮年事佛甚精，於宅西立祗洹精舍。
又曰：宋明帝颇好玄理，以周颙有辞义，引入殿内，亲近宿直。帝所为惨毒之事，颙不敢显，诵经中因缘罪福事，帝亦为之止。颙音辞辩丽，长於佛理，着三宗论，言空假义。西凉州智林道人遗颙书，深相赞美。言 捉鹿尾来四十馀载，颇见宗录，惟此途白黑尾筳人得者，为之发病，非意此音，猥来入耳。 其见重如此。
《齐书》曰：竟陵王子良尝招致名僧，讲论佛法，造经呗新声。又文惠太子同好释氏，甚相友悌。子良敬信尤笃，数於邸园营斋戒，大集朝臣众僧，至赋食行水，或躬亲其事，世颇以为收醋相体。武帝不豫，子良启进沙门，於殿户前诵经。武帝为感，梦见优昙钵花于经案，宣旨使御府以铜为华，插御床四角。
又曰：晋安王子懋字云昌，武帝弟七子也，廉让好学。年七岁时，母阮淑媛尝病危笃，请僧行道，有献花供佛者，众僧以铜罂盛水渍其茎，欲花不萎。子懋流涕礼佛曰： 若使阿姨因此和胜，愿诸佛令花竟斋不萎。 七日斋毕，花更鲜红。视罂中，稍有根须。
又曰：吴兴有项羽神护郡厅事，太守到郡，必须祀以轭下牛。李安人奉佛法，不与神牛，着履上厅事，又於厅上设八关斋。俄而牛死。
又曰：滕昙恭，南昌人也。年五岁，母杨氏患热，思食寒爪，土俗所不产。昙恭历访不能得，衔悲哀切。俄遇一桑门，问其故，昙恭具以告桑门曰： 我有两爪，分一相遗。 还以与母，举室惊异。寻访桑门，莫知所在。及父母卒，昼夜哀恸。时忽有神光自门而起，俄见佛象及夹侍之仪，容光显着，自屿门而入。昙恭家人大小咸共礼拜，久之拇署。远近道俗咸传之。
《梁书》曰：庐江何伯屿与弟幼屿俱厉节操。伯屿卒。幼屿好佛法，剪落长斋，持行精苦，兄弟年并八十馀。
又曰：范云从父母兄缜，字子贞。时竟陵王子良盛招宾客，缜亦预焉。子良精信释教，而缜盛称无佛。子良曰： 君不信因果，何得有富贵贫贱？ 缜答曰： 人生如树花同发，随风而堕，自有拂帘幌堕於茵席之上，有阂篱墙落於溷粪之中。堕茵席者，殿下是也；落粪溷者，下官是也。贵贱虽复殊途，因果竟在何处乎？ 子良不能屈。
又曰：武帝大弘佛教，而亲自讲说。太子亦素信三宝，遍览众经。乃於宫内别立慧义殿，专为法集之所，招引名僧，自立三谛法义。普通元年，甘露降於慧义殿，咸以为至德所感。
又曰：何胤居虎丘西寺讲鞠效，僧徒随之，常禁煞。有虞人逐鹿，径来趋胤，伏不动。又有异鸟如鹤，红色，集讲堂，驯狎如家禽。初，开善寺藏法师与胤遇於秦望山，后卉骷，卒於锺山。死日，胤在波若寺见一名僧，授胤香炉奁并函书，曰： 贫道发自杨都，呈何居士。 言讫，失所在。开函，乃是《大庄严论》，世中未有。访之香炉，乃藏公所常用。又於寺内立明珠柱，柱乃七日夜放光。昭明太子钦其德，遣梳人何思澄致手令以褒美之。
又曰：建平王大球，简文第十七子也，性明惠夙成。初，侯景围台城，武帝素归心释教，每发誓愿，恒云： 若有众生应授诸苦，讳身当代。 时大球年甫七岁，闻而惊谓母曰： 官家尚尔，儿安敢辞？ 乃不时礼佛，亦曰： 凡有众生应获苦报，悉大球代授。 其早惠如此。
又曰：大中元年，都下疫甚。帝於重云殿为万姓设救苦斋，以身为祷。九月辛未，幸同泰寺，设四部无遮大会。上释服，御法衣，清净大舍，以便省为房，用素瓦器，乘小车，私人执役。甲午，昇法座，为大众讲《涅槃经》。癸卯。群臣以亿万奉赎，众僧默然。乙酉，百辟诣寺东门，奉表请还宫，三请乃许。帝三答书，前后并称顿首。中大同元年二月，幸同泰寺，讲《三惠经》，乃舍身为奴。皇太子己下群臣出钱亿万奉赎。是夜，同泰寺为天火所烧略尽。二年，帝昇光严殿，讲《三惠经》，又舍身，群臣以亿万奉赎，僧众嘿然。百辟诣凤庄门，上表请帝，帝三答，皆称顿首。丁亥，服衮冕还宫。高祖自初舍身，后或书经坐禅，尽日不食。又於元光殿坐师子座，讲金字经。
又曰：贞阳侯明俘执至魏，魏帝引见，明及诸将送晋阳，渤海王高澄礼明甚重，谓曰： 王与梁主和好，十有馀年，闻彼礼佛文常云：为魏主及先王。 此甚是梁主厚意，不谓一朝失信，致使纷扰，因欲与梁通和。
又曰：初，武帝军东下，用不足，建安王伟取襄阳寺铜佛以为钱，富僧藏镪，多加毒害。后遂恶疾，性多恩惠，尤愍穷之。每祁寒蛔堠，则遣人载樵米，随乏绝者赋给之。晚年崇信佛理，尤精玄学，着《二旨义》，制《性情》《几神》等论义，僧宠及周舍、殷钧、陆倕，并各精解，而不能屈。
又曰：到溉少有美名，家门雍睦，兄弟特相友爱。初与弟洽恒同居一斋，洽卒后，便舍宅为寺。蒋山有延贤寺，溉家世所立，溉所得禄俸皆充二寺，因断腥膻，终身蔬食，别营小室，朝夕从僧徒礼诵。武帝每月三致净馔，恩礼甚笃。性不好交游，及卧疾，门可罗雀。太清二年卒，临终勒子孙薄葬之礼。言讫，便屏家请人僧读经赞呗。及卒，颜色如恒，手屈三指，即佛道所云得果也。
又曰：周玄正善玄理，为当世所宗，藏法师於开善寺讲说，门徒数百。弘正年少，未知名，着红裈，锦绞髻，踞门而听。众却曙之，弗谴也。既而乘间进难，举座尽倾听，法师疑非世人，觇之，大相赏狎。
又曰：刘惠斐字宣文，彭城人也。少博学，能属文，起家梁安成王法曹行参军。常卉骷，途径寻阳，游於匡山，遇处士张孝秀，相得甚懽，遂有终焉之志。因不仕，居东林寺。又於山北构园一所，号曰离垢园，时人仍谓为离垢先生。惠斐先明释典，攻篆隶，在山手写佛经二千馀卷，常所续者百馀卷。昼夜行道，孜孜不怠，远近钦慕之。简文临江州，遗以几杖。论者云：自远法师没后，将二百年始有张、刘之盛矣。
又曰：庾诜，普通中诏以为黄门侍郎，称疾不起。晚年尤遵释教，宅内立道场，环绕礼忏，六时不辍。诵《法华经》，每日一遍。后夜中忽见一道人，自称愿公，容止甚异，呼诜为上行先生，授香而去。中大通四年，因寝忽惊觉曰： 愿公复来，不可久驻。 颜色不变，言终而亡。举室咸闻空中唱 上行先生己去弥〈弓〉净域矣。 武帝闻而下诏，谥节处士，以显高烈。
又曰：张孝秀，字文逸。长六尺馀，白晳，美须眉，仕州治中从事史。后归山，居东林寺，有田数十顷，部曲数百人，率以力田，尽供山众，博涉群书，专精释典。僧有亏戒律者，集众佛前作羯磨而笞之，多能改过。
又曰：马枢字理要，扶风郿人也。博极经史，尤善佛教。劭陵王纶为南徐州刺史，素闻其名，引为学士。纶时自讲《大品经》，令枢讲《维摩》、《老子》、《周易》。同日发题，道俗听者二千人。王欲极观优劣，乃谓众曰： 与马学士论义，必使屈服，不得空立主客。 於是学者各起问端，枢依次剖判，开其宗旨，论者拱默听授而己。纶甚佳之。
《陈书》曰：后主沈皇后讳婺华，身居俭约，惟寻阅图史及释典为事。常遇岁旱，自暴而诵佛经，应时雨降。陈亡入隋，及炀帝崩，自广陵过江，於毗陵天静寺为尼，名观音。
又曰：孙玚常於山斋设讲肆，集玄儒之士，冬夏资奉，为学者所称，而处己率易，不以名位骄物。时皇兴寺朗法师该通释典，玚每造讲筵，时有抗论，法侣莫不倾心。
又曰：徐陵少而崇信释教，经论多所解释。后主在东宫，令陵讲《大品经》，义学名僧，自远云集，描嗖筵商较，四座莫能与之抗。
又曰：徐孝克后东游，居钱塘之任义里，与论释典，遂通三论。每日二时，旦诵佛经，晚讲礼传，道俗授旨数百人。天嘉中，呈颠令，非其好也。太建四年，徵为秘书丞，不就。乃蔬食长斋，持菩萨戒，昼夜讲诵《法华经》。陈亡，入长安。隋文帝闻其名行，召令於尚书都堂讲《金刚般若经》，寻授国子博士，以疾卒，年七十三。临终，正坐念佛，室内有非常香气，邻里皆惊异之。
又曰：傅縡幼聪敏，七岁诵古诗赋至十馀万言。长好学，能属文，陈文帝召为撰史学士。縡笃信佛教，从兴皇惠明法师授三论，尽通其学。时有大心寺暠法师着《无诤论》以诋之，縡乃为《明道论》，用释其难。
《隋书》曰：姚察，炀帝即位，授太子内舍人。大业二年，终於东都。遗命薄葬，每日设清水斋食菜果□□□菜。初，察欲读一藏经，并己究竟。将终，曾无痛恼，但西向坐，正念云一切空寂。其后身体柔软，颜色如恒。
《唐书》曰：白居易，会昌中罢太子少傅，致仕，与香山僧如满结香山社。每肩与往来，自称香山居士。常写其文集送江州东西二林寺、洛城香山圣善寺，如佛书杂传例流行□之。遗命葬於香山如满师塔之侧。
又曰：斐休家世奉佛，休尤深於释典。太原、凤翔近名山，多僧寺。视事之隙，游践山林，与义学僧讲求佛理。中年后，不食荤血，恒斋戒，屏嗜欲，香炉贝典不离斋中，咏歌赞呗，以为法乐。与尚书纥干泉皆以法号相字。时人重其高洁而鄙其太过。
又曰：元和中，宪宗迎凤翔法门寺佛骨至京师，留禁中三日，乃送诸寺。王公士庶奔走施舍如不及，韩愈上疏，极陈其弊，贬潮州刺史。
《洛阳伽蓝记》曰：奉朝请孟仲晖者，武威人也。父金城太守。晖志性聪朗，学兼释氏四谛之义，穷其指归。恒与沙门论议，时号为玄宗先生。
《谈薮》曰：王玄谟爽迈不群，北征失律，法当死。梦人谓之曰： 汝诵《观音经》千遍可免祸。 谟曰： 命悬旦夕，千遍何由可得？ 乃口授云： 观世音南无佛，与佛有因，与佛有缘，佛法相缘，常乐我净。朝念观世音，暮念观世音，念念从心起，念佛不离心，而诵满千遍。 将就戮，将军沈庆之谏，遂免。
又曰：梁高祖崇信佛道，於建业起同泰寺，又於故宅立光宅寺，皆穷极工巧，殚竭财力。百姓怨苦，殆不聊生。自以其身施同泰寺为奴，朝廷共敛珍宝赎之。有事佛精苦者，辄加以菩萨之号。其下书皆云皇帝菩萨。
又曰：崔光常昼坐读佛经，有鸽入怀，缘臂上肩久之，道俗嗟异。
