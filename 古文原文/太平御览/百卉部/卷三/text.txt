○菊
《尔雅》曰：菊，治蘠。今之秋华菊也。
又《图赞》曰：菊名曰精，布华玄月，仙客是寻，薄彩薄捋。
《礼记·月令》曰：季秋之月，菊有黄华。
《周书》曰：寒露之日，鸿雁来宾。又五日，菊有黄华。伍陋，土不稼穑。
《晋书》曰：罗含致仕还家，阶庭忽兰菊丛生，人以为德行之感。
《续晋阳秋》曰：陶渊明，常九月九日无酒，出菊丛中，摘盈把，坐其侧。久之，望见一白衣人至，乃王弘送酒，即便就酌。
《山海经》曰：九九之山，其草多菊。
《广志》曰：菊有白菊。
《风俗通》曰：南阳郦县有甘谷，谷中水甘美。云其山上有大菊菜，水从山流下，得其滋液。谷中三十馀家，不复穿井，仰饮此水，上寿百二三十，其中百馀，七十、八十名之为夭。司空王畅、太尉刘宽，袒缘袁隗为南阳太守，闻有此事，令郦月送水三十斛，用饮食澡浴，终然尾嫳。
《抱朴子》曰：刘生丹法：用白菊花汁、莲花汁、地血汁、樗汁，和丹蒸之，服一年，得五百岁，仙方所谓日精。
又曰：日精、更生、周盈，皆一菊也，而根茎花实异名。或无效者，以由不得真菊。菊花与薏苡相似，直以甘苦别之耳，菊甘而薏苦。今所有真菊，但为少耳。
《神仙传》曰：康风子服甘菊花、柏实散，得仙。
《博物志》曰：菊有二种，苗花如一，惟味小异，苦者不宜服。
崔实《四民月令》曰：九月九日，可彩菊华。
王韶之《神境记》曰：苜眶郡西有灵源山，其涧生灵芝、石茵，岩有紫菊。
《风土记》曰：日精者，菭(音苔。)蘠，皆菊华茎植叼名。九月，律中无射而数九，俗尚九日而用候时之草也。
盛弘之《荆州记》曰：郦县北八里，有菊水，其源悉芳。菊被崖，水甚甘馨。太尉胡广久患风羸，恒汲饮水，后疾遂瘳，年及百岁。非惟天寿，亦菊所延也。
《名山记》曰：道士朱孺子，吴末入王笥山，服菊花，乘云升天。
《本草经》曰：菊有筋菊，有白菊、黄菊。花一名节花，一名傅公，一名延年，一名白华，一名日精，一名更生，一名阴威，一名朱羸，一名女菊。其菊有两种，一种紫茎，气香而味甘美，叶可作羹，为真菊。一种青茎而大，作蒿艾气，味苦，不堪食，名薏，非真菊也。
《吴氏本草经》曰：菊华，一名女华，一名女室。
《淮南万毕术》曰：以壮菊灰散池中，蛙尽死。
《楚辞》曰：朝饮木兰之坠露兮，夕餐秋菊之落英。
又曰：春兰兮秋菊，长无绝兮终古。
锺会《菊赋》曰：缥幹绿叶，青柯红芒，华实规圆，芳颖四张。故夫菊有五美焉：圆华高悬，准天极也；纯黄不杂，后土色也；早殖晚登，君子德也；冒霜吐颖，像劲直也；流中轻体，神仙食也。
潘尼《秋菊赋》曰：泛流英於青醴，似浮萍之随波。
嵇康《菊花铭》曰：煌煌丹菊，暮秋弥荣。亲尊是御，永祚亿龄。
○若
《毛诗疏》曰：若，饶也，幽州谓之翘饶。蔓生，茎如劳豆而细，叶似蒺藜而青。其华细绿色，可生食，味如小豆藿。
《本草经》曰：陵若生下湿死晷，七八月华。华紫，似今紫草，可以染帛。煮沐头，发即黑。
○萱
《毛诗·伯兮》曰：焉得谖草，言树植党。(背，北堂也。)愿言思伯，使我心痗。
《说文》曰：苕，忘忧草也。
崔豹《古今注》曰：欲忘人之忧，则赠以丹棘，一名忘忧草也。
《博物志》曰：《神农经》曰： 上药养性，谓合欢蠲忿，萱草忘忧。 
《风土记》曰：花曰宜男，妊妇佩之，必生男。又名萱草。
《本草经》曰：苕，一名忘忧，一名宜男，一名歧女。
《录异记》曰：妇人带宜男草，生儿。
束晳《发蒙记》曰：甘枣令人不惑，萱草可以忘忧。
任昉《述异记》曰：苕草，一名紫萱，又名忘忧草，吴中书生谓之疗愁。
嵇康《养生论》云：苕草忘忧。
○苜蓿
《史记》曰：大宛有苜蓿草，汉使取其实来，於是天子始种苜蓿。离宫别观旁，尽种蒲陶，苜蓿极望。
《汉书·西域传》曰：琤蚌国有苜蓿，大宛马嗜苜蓿。武帝得其马，汉使彩蒲桃、苜蓿种归，天子益种离宫别馆旁。
《晋书》曰：华广免官为庶人。晋武帝登陵云台，槛邈苜蓿园，阡陌甚整，依然感旧。太康初大赦，乃得袭爵。
《西京杂记》曰：乐游苑中，自生玫瑰树，下多苜蓿，一名怀风。时或谓光风在其间，常肃肃然照其光彩，故曰苜蓿怀风。茂陵人谓为连枝草。
《博物志》曰：张骞使西域，所得蒲桃、胡葱、苜蓿，
《述异记》曰：张骞苜蓿园，在今洛中，苜蓿，本胡中菜，骞始於西国得之。
杨咳戤《洛阳伽蓝记》曰：宣武场在大夏门东北，今为光风园，苜蓿出焉。
○菅
《尔雅》曰：白华，野菅。(菅，茅属也。)
《毛诗·宿丘·东门之池》曰：东门之池，可以沤菅。
又《白华》曰：周人刺幽后也。白华菅兮，白茅束兮。
又《题纲》曰：白华，野菅，草也，其性柔仞堪用。取此白华，而将白茅束之，喻申后被褒姒所代，恶人蒙善，好人见弃也。
《左传·成公九年》曰：虽有丝麻，无弃菅蒯；输有姬姜，无弃憔悴。
《周书》曰：成王时，会稽人献以菅。( 会 ，或作 禽 。亦东南蛮。菅草坚忍。)
《山海经》曰：天帝之山，其下多菅。
《异物志》曰：香菅似茅，而叶长大於茅。不生污下之地，生丘陵山岗。凡所蒸享，必得此菅苞裹，助调五味，益其芬菲。
○茅
《尔雅》曰：藗，(音速。)壮茅也。(白茅属。)
《易·泰卦》曰：拔茅茹，以其汇，征吉。(王弼注曰：茅之为物，被其根而相牵引也。茹，相牵引之貌也。汇，类也。阳以其类引而升，故为茹而征吉。)像曰： 拔茅征吉，志在外也。 
又《大故翟》曰：藉用白茅，慎掷炅也。
《尚书·禹贡》曰：荆州，厥贡苞匦菁茅。(孔安国曰：茅以缩酒也。)
《毛诗·鹊巢·野有死麇》曰：野有死麇，白茅苞之。
陆机《毛诗疏义》曰： 白茅苞之 ，茅之白者，古用包裹礼物，充祭祠，缩酒用之。
《毛诗·豳·七月》曰：昼尔于茅，宵尔索綯。
《周礼·天官上·甸师》曰：祭祠供萧茅。
《左传·僖上》曰：齐侯伐楚，谓楚曰： 恩灞苞茅不入，王祭不供，尾馛缩酒，寡人是徵！ 
《史记·封禅书》曰：管仲说齐桓公： 古之封禅，江淮之间，一茅三脊，所以为藉。 孟康曰：所谓零芧也。
《典略》曰：武王伐殷，微子启肉袒面缚，牵羊把茅，膝行而前。
《吴志》曰：徐盛与曹休战，贼积茅草欲焚盛。盛烧船而去，贼一无所得。
《吴录·地理志》曰：桂阳郴县有青茅，可染青。零陵香陵有香茅，古贡之缩酒。
《吴志》曰：刘备连营挑战，陆逊曰： 吾已晓破之术！ 乃敕各持一把茅，以火攻拔之。逊率诸军，同时俱攻，破其四十馀营。
《晋书·地理志》曰：零陵县有香茅，气甚芬香，古贡之以缩酒。
沉约《宋书》曰：江夏王义恭，大明玄年，有三脊茅生石头西岸。又累表劝上封禅，上甚悦之。
《唐书》曰：开玄十三年，抚州三脊茅生石头。
《六韬》曰：文王畋于渭阳，见吕尚坐茅以渔，文王劳而问焉。
《庄子》曰：小巫见大巫，枝茅而弃，此其所以终身弗如。
《尹文子》曰：尧为天子，衣不重帛，食不兼味，土阶三尺，茅茨不剪。
《尹子》曰：汤救旱，素车白马，布衣，身婴白茅，以身为牲。
《说文》曰：茅，菅也。
陆贾《新语》曰：伊意擫负薪之野，修道德於茅吕戤下。
《风俗通》曰：谨案，《诗》曰： 手如柔荑 者，茅始熟，中穰也，既白且滑。
《汉武故事》曰：帝拜栾大为天道将军，使着羽衣，立白茅，上授玉印。大亦羽衣，立白茅。上授印，示不臣也。
《神仙传》曰：介像受气禁术，能茅屋上燃火煮鸡，使茅不焦。
又曰：曹公捕左慈，数日不得。便断头，曹公大喜，定视之，是一束茅耳。
盛弘之《荆州记》曰：零陵郡有香茅，桓公所以责楚。
《广州记》曰：董奉与士燮同处数载，积思欲还豫章。燮情拘留不能免，后乃托以病死。燮开棺看，乃是茅人。
《楚辞》曰：兰芷变而不芳兮，荃蕙化而为茅。
扬雄《反骚》曰：费椒楫以要神兮，又勤索彼琼茅。(一茎三脊茅。)
○紫草
《尔雅》曰：藐，茈草也。(郭璞曰：可以染紫也。一名茈{艹戾}，《广雅》云。)
《广雅》曰：紫艿，紫草也。(艿音仍。)
《说文》曰：茈藐，紫草。
《山海经》曰：劳山多茈草，一名紫英。
《寻阳记》曰：石井山，曾有行人见山上有彩紫草者。此人谓村人，揭锸而往见，山上人便去。闻有呼 昌容 者，曰： 人来取尔草！ 既至山顶，寂莫无所见。
《列仙传》曰：昌容，常山之道士也。自称殷王女，二百馀年而颜色如少。能致紫草，与染家，得钱以遗孤老。
《淮南子》曰：紫草生於山，不能生盘石之上。
《抱朴子》曰：黄金成以为丸，以紫草煮一丸，咽其汁，可百日不饥。
《博物志》曰：平氏阳山，紫草特好，其他者色浅。
《吴氏本草》曰：紫草节赤，二月花。
《本草》曰：紫草，一名地血。
○蓝
《毛诗·鱼藻·彩绿》曰：终朝彩蓝，不盈一襜。(襜，衣蔽膝也。)
《礼记·月令》曰：仲夏之月，令民刈蓝以染。为阳长也，此月蓝始可刈。
谢承《后汉书》曰：弘农杨震，字伯起，常种蓝自业。诸生恐震年大，助其功佣，震喻而罢之。
《孙卿子》曰：青生於蓝，而青於蓝。
《秦子》曰：常闻仁人当如园圃之蓝，不异众草，染而后彰。
赵歧《蓝赋序》曰：余就医偃时岳，经陈留。此境人皆以种蓝染绀为业。蓝田弥望，黍稷不殖。慨其遗本，遂作赋一章。
○蒨
《尔雅》曰：茹藘，茅蒐。(郭璞症曰：今之蒨也，可以染绛。)
《毛诗》曰：《东门之墠》，刺乱也，男女不待礼而相奔者也。东门之墠，茹藘在阪。(《笺》云：城东门之外有墠，墠边有阪，茅蒐生焉。易越而出。此女欲奔男之辞。)
《说文》曰：茅蒐，茹藘也。人血所生，可以染绛。
《汉书》曰：若千亩卮茜(蒨草根子可用染也，)千畦姜韭，其人皆与千户侯等。
《山海经》曰：厘山之阴，多蒐。(郭璞曰：蒐，茅蒐也。)
《范子计然》曰：蒨根，出北地，赤色者善也。
