○蛇下
《风俗通》曰：车骑将军巴兢冯绲，字鸿卿。为议郎，发绶笥，有二赤蛇，可长三尺，分南北诌，大用忧怖。许季山孙宪得先人秘要，绲请使卜，云： 君后三岁当为边将，兑薲四五千里，官以东为名。 后五年，为大将军南征。此吉祥也。
《蜀王本纪》曰：秦王知蜀王好色，乃献美女五人。蜀王遣五丁迎女还梓潼，见一大蛇入山穴中，一丁引其尾不能出，五丁共引蛇，山崩，压五丁。
《玄中记》曰：东海有蛇丘之地，众蛇居之，无人民。多神蛇，或人头而蛇身。
又曰：昆仑西北有山，周回三万里。巨蛇长万里。蛇常居此山，饮食沧海。
《陈留风俗传》曰：小黄县者，宋地，故阳武东黄乡也，因黄水以名县。沛公起兵野战，丧皇妣於黄乡。天下平定，乃遣使者以梓宫招魂幽野。於是丹蛇在水自洗濯，入于梓宫。其浴有遗发，故谥曰 昭灵夫人 。
雷次宗《豫章记》曰：永嘉末，有大蛇长十馀丈断道，经过者辄以气吸引取之。吞噬已百数，行旅断道。道士吴猛与弟子数人往欲杀蛇，蛇藏深穴不肯出。猛符南昌社公，蛇乃出穴，头高数丈。猛于尾缘背，而以足案蛇头着地，弟子於后以斧杀之。
裴渊《广州记》曰：晋兴郡蚺蛇岭，去路侧五十里，忽有一物，大百围，长数十丈，行者过视，则往而不返。积年如此，失人甚多。董奉从交州出，由此峤，见之大惊，云： 杆蛇也。 住行旅，施符敕。经宿往看，蛇已死矣。左右白骨积聚成丘。
邓明德《南康记》曰：南野巘山有汉袒缘陈蕃冢墓，西岸有庙，今曰宫渚。昔值军乱，闻墓有三宝，军人争掘，指麾必启。忽大蛇围绕坟前，崩雷晦雨，当时竟不得发。
《宋永初山川记》曰：兴古郡有大蛇名青葱，有大蛇名赤颈。
又曰：柴垟县有飞蛇。
《外国图》曰：圆丘有不世树，食之乃寿；有赤泉，饮之不老。有大蛇，多为人害，不可得居。帝游圆丘，以雄黄精厌大蛇。
郭子横《洞冥记》曰：蛇玑出途云国。有青灵蛇产珠，色光白，如琼琰之类。
《博物志》曰：蝮蛇秋月毒盛，无所螫，啮草木以泄其气，草木即死。樵彩，设为此草木所伤刺者，亦杀人。
又曰：地三年种蜀黍，其后七年有蛇。
《广志》曰：永昌郡有歧尾蔬。
又曰：蝮蛇与土色相乱，长三四尺，其中人以牙历之，裁断皮出血，则身尽痛，九窍血出而死。
《列异传》曰：寿光侯者，汉章帝时人，劾百鬼众魅。有妇为魅所病，侯劾得大蛇。又有大树，人止之者死，鸟过亦死。侯劾树，树夏枯，有蛇长七八丈，悬而死。
《搜神记》曰：鲁定公玄年，有九蛇绕柱。占，以为九世庙不祠，乃立焬宫。
又曰：隋侯行，见大蛇伤，救而治之。其后蛇衔珠以报之。
又曰：窦武母代武而并蛇，蛇送之林中。后母卒，及葬未定，有大蛇自榛草而出，赴丧所，以头击柩，涕血，顷而去。时人知为窦氏之祥。
又曰：宋玄嘉中，广州有三人共入山中伐木，忽见石巢中有三卵，大如升，便取煮之。汤始热，便闻林中如风雨声。须臾，有一蛇大十围，长四五丈，径来，於汤中衔卵而去。三人无几皆死。
又曰：秦瞻居曲阿彭皇野，忽有物如蛇，突入其脑中。蛇来，先闻臭死气，便於鼻中入，盘其头中，觉泓泓冷，闻其脑间食声咂咂，数日而出。去寻复来，取手巾急缚口鼻，亦被入。积年无他病，惟患头重。
《异苑》曰：太玄中，汝南人伐竹，见一竹中央蛇形已成，上枝叶如故。吴郡桐庐民尝伐馀遗竹，见一宿竿成雉，头颈尽就，身犹未成。此亦竹为蛇，蛇为雉也。
又曰：薪野苏卷，常与奴婢居野舍。每至饭时，辄有一物来，其状似蛇，长七八尺，五色光鲜，卷异而饴之。遂经数载，产业加焉。奴后密打杀，即得能食病，日进三斛饭，犹不为饱，少时而死。
又曰：丹阳锺忠，以玄嘉冬月晨行。见有一蛇，长二尺许，文色似青琉璃，头有双角，白如玉。忠感而畜之，於是资业日登。经年，蛇自亡去，忠及二子相继殒毙。此蛇来吉去凶，其惟龙乎？
又曰：鲁国中牟县像山上有寺庙，今民欲架室者，辄见大蛇数十丈，出来惊人，故莫得安焉。
周景式《庐山记》曰：安侯世高者，安息国太子，与友人共出家学道。友人好恚怒，死史〈月报〉，为此宫亭庙神。世高于广州为人所杀，还生安息国，复为王子。年二十，又弃国入吴之宫亭，泊舡过呼友人，与语。友人身长数十丈，见世高，向之胡语，竟各分去。暮有一少年上世高舡，跪受咒愿，因忽不见。世高语同舡人曰： 向少年即此庙神也，得离恶形矣。 蟒既见世高，从山南过，死山北，今柴桑民所居蛇里是也。
《幽冥录》曰：会稽谢祖之妇初育一男，又生一蛇，长二尺许，便径出门去。后数十年，妇以老终，祖忽闻西北有风雨之声。顷之，见一蛇长十数丈，腹可十馀围，入户，绕灵坐，因至暄所。绕数匝，以头打柩，目血泪俱出，良久而去。
又曰：会稽郡吏鄮(音懋。)县薛重得假还家，夜户闭，闻妻床氏有丈夫眠声。唤妻久，妻从床氏出，未及开户，重持刀便逆问妻曰： 醉人是谁？ 妻大惊愕，因苦自申明实无人意。重家惟有一户，搜索了无所见，见一大蛇，隐在床脚，酒臭。重便斩蛇寸断，掷於后沟。经数日而妇死；又数日而重卒死，经三日复生。说始死，有人梏将重到一官府，槛遒寮，问： 何以杀人？ 重曰： 实不曾行凶。 曰： 哥断掷在后沟，此是何物？ 重曰： 杆是蛇，非人。 府君愕然而悟曰： 我当用为神，而敢淫人妇，又妄讼人！ 敕左右召来，吏卒乃领一人来，著平巾帻，具诘其淫妻之过，交远狱。重乃令人送还。
《广五行记》曰：晋吴兴太守袁玄瑛常之官，请郭璞筮吉凶，璞曰： 至官当有赤蛇为妖，不可杀之。 后到府，果有赤蛇在铜虎符函上翊，玄瑛家人挝杀之。其后玄瑛为徐馥所害。
又曰：晋安帝义熙末年，殷仲文年十三，父亡。家有大怪，有大蛇长丈，或戴其堂屋，或拔其炊釜置地，家人弃舍奔散，惟仲文居丧如故。然仲文后竟为宋高祖所戮。
又曰：陈时，吴兴顾楷在田，上树取桑叶，见五尺大蛇入一小穴，其从蛇相次，或三尺、或五尺，次第相随，略有数百。楷急下树，看所入之处，了不见有一孔。日暮还家，楷病，口哑不复得语。
又曰：东光人东方飞龙病甚，梦化为大黑蛇，以告其妻。既死，有大黑蛇入室上栋间，飞龙诸子将杀之，其母曰： 杆是尔父。 诸子不用母言，遂杀之。既日暴雨，诸子皆震而死柩前。
唐景龙《文馆记》曰：兴庆池者，长安城东隅形势之地也，中多王侯第宅。天后初，有居人王纯掘地，获黄金百斤，致富。官司闻之，密加搜获。纯惧，投於纠晷。县官窥之，见双赤蛇仰首张吻，遂不敢入。纯以此金当为已，复入井取之，还见赤蛇赫然蟠屈，纯惧而出。其夜井水涌溢，渐成此池，可广百馀顷。
《岭表录异》曰：南土有金蛇，亦名锡蛇，又名地鳝，州土出，黔中桂州亦有，即不及黔南者。其蛇粗如大指，长一尺许，鳞甲上有金银，解毒之功不下吉利也。
又曰：蚺蛇，大者五六丈，围四五尺；以次者亦不下三四丈，围亦称是。身有班文，如故锦缬。俚人云： 负夏多於山林中，等鹿过则衔之，自尾而吞，惟头角碍于口。即深入林树间阁其首，伺鹿坏头角坠地，鹿身方咽入腹。如此后，蛇极羸弱，及其鹿消，壮隽悦怿，勇健於未食鹿者。 或云： 一年则食一鹿。 
又曰：两头蛇，岭外多此类。时有如小指大者，长尺馀，腹下鳞红，背锦文，一头有口、眼，一头似头而无口、眼。云两头俱能进退，亦缪也。昔孙叔敖见之不祥，乃杀而瘗之，恐他人见复受其祸。南人见之为常，其祸安在？
《吴氏本草经》曰：蛇脱，一名龙子单衣，一明瀛皮，一名蛇附，一名蛇筋，一名龙皮，一名龙单衣。
《楚辞》曰：蝮蛇蓁蓁，封孤千里。
傅玄《神蛇铭》曰：嘉兹蛇灵，断而能续。飞不须翼，行不假足。
杨雄《客难》曰：独不见翠蛇绛缡之揭趍天乎？必耸身於苍梧之渊，阶浮云翼疾风而上。
○虺
《毛诗·鸿雁·斯干》曰：惟虺惟蛇，女子之祥。
《国语》曰：吴伐越，越王请盟，吴王将许之。申胥曰： 不可许。大夫种勇以善谋，将还玩吴国於股掌之上；以婉辞顺志，虺而弗锉为蛇，将若之何？ 吴王不听，乃许盟。
《搜神记》曰：陈留阮士禹伤於虺，不忍其痛，数嗅其疮，已而虺藏於鼻中。
任昉《述异记》曰：虺五百年化为蛟，蛟千年化为龙，龙五百年而为角龙，又千年为应龙。
《楚辞》曰：雄虺九首，倏忽焉在？
孔融《答路粹书》曰：朱彭寇贾之徒，当世壮士，恶相攻，能为国患，轻薄劣弱者如两虺相啮，適足还灾其身，诚无所至。
