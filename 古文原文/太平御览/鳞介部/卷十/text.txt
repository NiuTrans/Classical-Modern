○鲸鲵鱼
《春秋考异邮》曰：鲸鱼死而彗星出。
《左传·宣下》曰：古者明王伐不敬，取其鲸鲵而封之，以为大戮。(鲸鲵，大鱼，以喻不义之人。)
《春秋后语》曰：楚威王问宋玉曰： 先生其有遗行欤？何士民众庶不誉之甚也？ 宋玉对曰： 夫鸟有凤而鱼有鲸。凤皇上击九千里，翱翔乎窈冥之上。夫藩篱之鷃，岂能与料天地之高哉？鲸鱼朝发於昆仑之虚，暮宿於孟津。赤泽之鲵岂能与量江汉之大哉？故非独鸟有凤而鱼有鲸，士亦有之。 
《唐书》曰：开玄七年，大拂涅靺羯献鲸鲵睛。
《淮南子》曰：麒麟斗则日月食，鲸鱼死而彗星出。(鲸，海中鱼之王也。)
《邓析书》曰：猎猛虎者不于后园，钓鲸鲵者不于清池。何则？园非虎处，池非鲸渊。
《说苑》曰：昔南瑕子过程本子，程本子为之烹鲵鱼。南瑕子曰： 吾闻君子不食鲵鱼。 程本子曰： 乃君子不食，子何事焉？ 南瑕子曰： 吾闻上比所以广德也，下比所以狭行也。陛甓善，自进之阶也；陛甓恶，自退之源也。 
《魏武四时食制》曰：东海有大鱼如山，长五量蕊，谓之鲸鲵。次有如屋者，时死岸上，膏流九顷，其须长一丈，广三尺，厚六寸，瞳子如三升碗大，骨可为矛矜。
《广志》曰：鲵鱼，声如小儿，有四足，形如鳢，出伊水也。司马迁谓之人鱼，故其着《史记》曰： 始皇帝之葬也，以人鱼之膏为其烛也。 徐广曰： 人鱼似鲇而四足。即鲵鱼也。 
崔豹《古今注》曰：鲸，海鱼也。大者长千里，小者数千丈。一生数万子，常以五月、六月就岸边生子，至七、八月导引其子还入海中，鼓浪成雷，喷沫成雨。水族惊畏之，皆逃匿，莫敢当。其雌曰鲵，大者亦长千里，眼晴为明月珠。
任昉《述异记》曰：南海有珠，即鲸鱼目瞳。夜可以鉴，谓之夜光。
潘岳《沧海赋》曰：鱼则吞舟鲸鲵。
左思《吴都赋》曰：长鲸吞航，修鲵吐浪。
木玄《虚海赋》曰：其鱼则横海之鲸，突兀孤游，巨鳞刺云，洪鳍卜觎，颅骨成岳，流膏为渊。
曹毗《观涛赋》曰：於是神鲸来往，乘波跃鳞，喷气雾合，噫水成津。骸丧成岛屿之虚，目落为明月掷觊。
○鲮(音陵)鱼
《山海经》曰：鲮鱼吞舟。
《临海水土记》曰：鲮鱼背腹皆有刺，如三角菱。
○〈鱼昔〉鱼
《南越记》曰：〈鱼昔〉鱼，南越谓为瑰雷鱼，长一丈。子朝出食，暮还母腹，常从脐中入，口中出。腹内有两洞，腹贮水以养子，腹容二子，两腹则四子也。其〈鱼思〉鳞皮有珠文，可以饰刀剑口。
孙绰《望海赋》曰：劲〈鱼昔〉扬鳍以排流。
○槌额鱼
《临海水土记》曰：槌额，似〈鱼昔〉鱼，长四尺。
○海鱼
《临海水土记》曰：海长丈馀。
《金楼子》曰：鲸鲵，一名海，穴居海底。鲸入穴则水溢，溢为潮来。鲸既出入有节，故潮水有期也。
《岭表录异》曰：海鱼，即海上最伟者也，其小者亦千馀尺。每岁，广州常发〈舟同〉舡过南安货易，路经调黎(地名，海心有山，阻东海，涛崄而急，亦黄河之三门也。)深阔处，或见十馀山或出或没。稿工曰： 非山岛，鳅鱼背也。 双目熌烁，鳍鬛若箕。朱旗日中，忽雨霡霖。舟子曰： 杆鳅鱼喷气，水散於空，风势吹来，若雨耳， 近鱼，鱼即鼓舡而噪，倏尔而没。(鱼畏鼓，物类相伏耳。)
○石蟊鱼
《临海水土记》曰：石蟊(音矛。)附石以锯错。
○鳄鱼
《吴时外国传》曰：鳄鱼大者长二三丈，有四足，似守宫，常吞食人。扶南王范寻敕捕取置沟堑中，寻有所忿者，缚以食鳄。若罪当死，鳄便食之；如其不食，便解放，以为无罪。
《梁书》曰：扶南国于城沟中养鳄鱼，门外圈猛兽。有罪者辄以喂猛兽及鳄，不食为无罪，三日乃放之。鳄大者长二丈馀，状如鼍，有四足，喙长六七尺，两边有齿如刀剑。常食鱼，遇得獐鹿，及人亦啖之。苍梧以南及外国皆有。
《唐书》曰：韩愈为潮州刺史。既视事，恂吏民疾苦，皆曰： 郡西湫水有鳄鱼，卵而化，其长数丈，食民畜产将尽，以是民贫。 居数日，愈往视之，令判官秦济炮一豚一羊投之湫，咒之曰： 今潮州，大海在其南，鲸鹏之大、虾蟹之细无不容，鳄鱼朝发而夕至。今与鳄鱼约：三日乃至七日，如顽而不徙，须为物害，则刺史选材伎壮夫操劲弓毒矢，与鳄鱼从事矣！ 咒之夕，有暴风雷起於湫中。数日，湫水尽涸，徙于旧湫西六十里。自是潮人无鳄患。
虞喜《志林》曰：方有鳄鱼，喙长八尺，秋时诸甚。人在舟边者，鱼或出头食人。故人持戈於舡侧而御之。
《博物志》曰：南海有鱷鱼，状如龟。斩其头而乾之，断喙去齿而更生，如此三乃止。
《交州记》曰：鳄好出沙上，卵大如鹅卵，可食。
《广州异物志》曰：鳄鱼，长者二丈馀，有四足，喙长七尺，齿甚利。虎及鹿渡水，鳄击之，皆断喙去齿，旬日更生。
《岭表录异》曰：鳄鱼，其身土黄色，有四足，修尾，形状如鼍，而举止矫疾，口生锯齿，往往害人。南中鹿多，最惧此物。鹿走崖岸之上，群鳄嗥叫其下，鹿必怖惧落崖，多为鳄鱼所得，亦物之相摄伏也。故李太尉贬官潮州，经鳄鱼滩，沉损舟船平生宝玩、古书图画一时沉失。遂召舶工昆仑取之，但枷醟咢鱼极多，不敢辄近，乃是鳄鱼窟宅也。
○鲛鱼
《说文》曰：鲛，鱼也，皮可以饰刀。
《山海经》曰：燕山，漳水出焉，其中多鲛鱼。(郭璞注曰：鲛，背上有甲，朱文，尾长三四尺，皮可以饰刀剑口。)
《西京杂记》曰：尉陀，高祖时献鲛鱼、荔枝，高祖报以蒲萄锦四匹。
《博物志》曰：东海中有鲛鯖鱼，既生子，子惊，还入母腹，寻复出。
任昉《述异记》曰：虎鱼老则为鲛。
○鱕(音藩)鱼
《南越记》曰：鱕鱼，鼻有横骨如轓。海中波浪为之涌，海舡逢植地断。
○石首鱼
《临海异物志》曰：石首，小者名水，其次名春来。石首异种又有石头，长七八寸，与石首同。
《岭表录异》曰：石头鱼，状如鳙鱼，随其大小，胆中有一石子，如乔麦粒，莹白如玉。有好奇者，多市鱼之小者，贮於竹器，任其坏烂，即淘之，取其鱼胫石子，以植酒筹。
○黄灵鱼
《临海水土记》曰：黄灵鱼，小文，正黄，似石首。
○乌贼鱼
《南越记》曰：乌贼鱼有矴，遇风浪便虬前一须下矴而住。腹中血及胆正黑，中以书也，世谓 乌贼怀墨而知礼 。故俗云： 是海若白事小吏。 或曰： 古掷觐生常自浮水，乌见以为死，便往啄之，乃卷取乌，故谓乌贼。今乌化为鱼。 
崔豹《古今注》曰：乌贼鱼，名河伯从事小吏。
《岭表录异》曰：乌贼鱼，只有骨一片，如龙骨而轻虚，以指甲刮之即为末。亦无鳞而肉翼，前有四足。每潮来，即以二长足捉石，浮身水上。有小虾鱼过其前，即吐涎惹之，取以为食。广州边海人往往探得大者，率如蒲扇，炸熟，以姜醋食之，极脆美。或入盐浑腌为乾，槌如脯，亦美。吴中好食之。
左思《吴都赋》曰：乌贼拥剑。
○{佶鱼}(音佶)鱼
《临海异物志》曰：{佶鱼}似乌贼而肥，炙食甘美。
○{制鱼}(音制)鱼
《临海异物志》曰：{制鱼}鱼至肥，炙食甘美。谚曰： 宁去累世田宅，不去鱼额。 
○鳆(步角反)鱼
《汉书》曰：王莽以关东兵起，忧懑不食，但饮酒食鳆鱼。
《东观汉记》曰：吴良，字大仪，齐人，为郡仪卜靧。正旦，入贺太守，门下掾王望前上言寿，皆称万岁。良跪曰： 门下掾谄，明府无受其觞。盗贼未弭，人民困乏。 太守曰： 生言是。 遂不举觞，赐鳆鱼百枚，教署功曹。良耻以言受官，遂不肯谒。
《后汉书》曰：张步遣使伏隆诣阙上书，献鳆鱼。(郭璞症《三苍》云：鳆似蛤，偏着石。《广志》曰：鳆无鳞，有一面附石决明，细孔杂杂，或七或九。《本草》云：石决明，一名鳆鱼。音步角切。)
《魏志》曰：倭国人入海捕鳆鱼，水无深浅，皆沉没取之。
《齐书》曰：褚彦回，时淮北属魏，江南无鳆鱼，或有间关得至者，一枚直数千钱。有饷彦回鳆鱼三十枚，彦回时虽贵而贫过甚，门生献计卖之，云可得十万钱。彦回变色曰： 我谓此是食物，非曰财货，且不知堪钱，聊尔受之？虽复俭乏，宁可卖饷取钱？ 悉与亲游啖之，少日便尽。
陈思王《求祭先主表》曰：先主喜食鳆鱼，前已表徐州臧霸送鳆鱼二百，足自供事。
魏文帝《与孙权书》曰：今因赵咨致鳆鱼千枚。
○比目鱼
《尔雅》曰：东方有比目鱼焉，不比不行，其名谓之〈鱼枼〉。(郭璞症曰：状如牛脾。一眼，两片相合乃行。江东呼王余鱼。)
《史记》曰：管仲谏桓公： 古者封禅，东海有比目之鱼。 
《搜神记》曰：东海名馀腹者，昔越王为脍，割而未切，堕半於水，化为鱼。
《临海水土记》曰：两片特立，合体俱行，比目鱼也。
《岭表录异》曰：比目鱼，南人谓之鞋屉鱼，江淮为之拖沙鱼。
左思《三都赋》曰：双则比目，片则王馀。
孙绰《望海赋》曰：王馀孤逝，比目双游。
○人鱼
《山海经》曰：龙侯之山，决水出焉。其中多人鱼，状如〈鱼帝〉鱼，四足，其音如婴儿，食之无痴疾。
《史记》曰：秦始皇冢中，以人鱼膏为灯烛。
《临海异物志》曰：人鱼，似人，长三尺馀，不可食。
○虎鱼
《范子》曰：虎鱼出东海。
郭璞《江赋》曰：或虎状类人。(虎鱼，头似虎，腹背皆有刺。)
