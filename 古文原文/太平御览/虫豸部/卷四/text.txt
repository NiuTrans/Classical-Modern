○蚯蚓
《河图说徵》曰：黄帝起，大蚓见。
《大戴礼》曰：蚓无爪牙之利、筋脉之强，上食埃土，下蚁蘭泉，用心一也。(《文子》、《孙卿子》、《淮南子》同。)
《礼记·月令》曰：孟夏，蝼蝈鸣。后五日，蚯蚓出。冬至之日，蚯蚓结。
《孝经援神契》曰：蚓无食劳无势，故无心。
《尔雅》曰：螼(羌引切。)蚓，蜸蚕。(他典切，即蜿蟺也。江东呼寒蚓。)
《后汉书》曰：王玄说隗嚣曰： 神龙失势，还与蚯蚓同。 
《帝王世记》曰：黄帝时，蚓大如虹。
《淮南子》曰：太阴在上，蚯蚓结，为阳候。
《抱朴子·军术》曰：蚯蚓见军中尤多者，军罢，又宜备反叛。
《慎子》曰：腾蛇游雾，飞龙乘云。云罢雾除，与蚯蚓同。失所乘故也。
《吕氏春秋》曰：黄帝时见大螾，土气胜，故其色尚黄。(高诱曰：螾，蚯蚓也。)
《淮南万毕术》曰：苓皮蚓脂，鱼鳖自聚。注曰：取苓皮之渍水斗半，烧石如炭状，以碎蚓脂中。已，置苓皮死晷。七日已，置沼，则鱼鳖自聚矣。
杨泉《物理论》曰：检身止欲，莫过於蚓。此志士所不及也。
郭义恭《广志》曰：闽越江北山间，蛮夷啖蚯蚓脯为羞。
崔豹《古今注》曰：蚯蚓，一名蜿蟺，一名曲蟺。善长吟於地中，江东谓为歌女，或谓鸣砌。(蜿蟺，苑善二音。)
《述异记》曰：刘德愿兄子太宰从事中郎道存，景和玄年五月，忽有白蚓数十，登其斋前砌上，通身白色，人所未常见也。蚓并张口吐舌，大赤色。其年八月，与德愿储诛。
刘敬叔《异苑》曰：孟州王双，宋文帝玄嘉初，忽不欲见明。常取水沃地，以菰蒋复氏，眠息饮食悉入中。云恒有女着青裙白领巾来就其寝。母听闻荐下历历有声，发之，见一青色白领蚯蚓，长二尺许。云此女常以一奁香见遗，气甚清芬。奁乃螺壳，香则菖蒲根。於时咸谓双暂同阜螽矣。
《广五行记》曰：陈后主时，隋军至江，蚯蚓尽出，森然如植箭。陈氏，水乡；蚯蚓，土虫像。陈氏自称土德，尽出，倾其窟穴，以曲归直。是岁隋平陈。
又曰：隋炀帝大业中，河间妇人养姑不孝。姑两目暗，妇切蚯蚓为羹以食之，姑怪其味，窃藏一脔以示儿。儿还见，欲送妇诣县。未及，而雷震其妇，俄而从空落，身如故，而易头为白狗头。
郭景缚《蚯蚓赞》曰：蚯蚓土精，无心之虫。交不以分，媱於阜螽。触而感物，无乃常雄。
《吴氏本草经》曰：蚯蚓，一名白颈螳螾，一名附引。
葛洪《疗喉卒肿方》曰：用白颈蚯蚓十四枚，捣以途喉外，立愈。
陶弘景《集注本草经》曰：白颈蚯蚓，一名土龙，生蜚谷平土。白颈者，是其老大耳。
○螔蝓
《尚书大传》曰：钜定螺。(郑玄曰：钜定，泽也。今属乐安，故有县属齐。螺，蜗牛也。)
《礼记·内则》曰：蜗醢而菰食。
《尔雅》曰：蚹蠃螔蝓。(郭璞症曰：音移臾，即蜗牛也。)
张揖《广雅》曰：蠡蠃、蜗牛、螔蝓也。
《庄子》曰：有国於蜗之左角者曰触氏，有国於蜗之右角者曰蛮氏。时相与争地而战，伏尸数万，逐北，旬有五日而后反。
许慎《说文》曰：蜗，一曰螔蝓。
《山海经》曰：清要之山，北望河曲，是多倮累。(郭璞注曰：倮累，蜗牛也。)
陶弘景《集注本草经》曰：螔蝓，味咸，寒，无毒。一名陵蠡，一名土蜗，一名附蜗。生泰仙池泽，生阴地沙石垣下。螔蝓入三十六禽限，又是四种角之例，营室之精矣。
○蝎
《毛诗·鱼藻·彼都人士》曰：彼君子女，卷发如虿。
《毛诗义疏》曰：虿，一名杜伯。河内谓之蚊，幽州谓之蝎。
《左传·僖二》曰：臧文仲曰： 蜂虿有毒，而况国乎？ 
又《昭二》曰：郑人谤子产曰： 其父死於路，已为虿尾。 
《大戴礼》曰：神人国有蜂虿，不螫婴儿。
张揖《广雅》曰：杜伯，蠹，虿，蝎也。
《说文》曰：虿，毒虫也。
《魏志》曰：彭城夫人夜之厕，虿螫其手，呻吟无赖。华佗令温汤近热，渍手其中，卒可得寝。但旁人数为易汤令暖，其日即愈。
《北史》曰：齐后主诏锁南阳王绰赴行在所，至而宥之。问： 在州何者最乐？ 对曰： 多取蝎，将咀汉，看时妓阒。 后主即夜索蝎一斗，比晓得二三升，置诸浴斛，使人祼卧斛中，号叫宛转。帝与绰临观，喜噱不已，谓绰曰： 如此乐事，何不早驰驿奏闻？ 绰由是大为后主宠。
《唐史》曰：剑南本无蝎。常有人任主簿，将掷炅。今呼为主簿虫。
《庄子》曰：老聃曰： 三皇掷戟，上悖日月之明，下暌山川之精，中隳四时之施。其智惨於{刀虫}蝎之尾，而犹自以为圣人，不可耻乎？ 
唐景《龙文馆记》曰：上巳日，上幸於渭滨，宴侍臣。其日，赐侍臣等柳棬各一，云带之宽{刀虫}毒，辟温气。
干宝《搜神记》曰：安阳城南有亭，宿者辄死。有书生入亭宿，明，掘得蝎，大如琵琶，毒长数尺。亭遂安静。
《葛洪方》曰：蝎，中国屋中多，江东即尾蘙。
稽含《遇虿赋序》曰：玄康二年，余中夜遇{刀虫}，客有戏余曰： 俗谚云：过满百，为{刀虫}戍螫。斯言信哉！ 虽内省不疚，而逢此害，喟然而叹，遂作赋。
○蚁
焦赣《易林·震之蹇》曰：蚁封户穴，大雨将集。
又《复之萃》曰：蜱蜉戴怨，不能上山。却推趹蹶，损伤其颜。
《韩诗外传》曰：夫吞舟之鱼大矣，荡而失水，则为蚁所制。
《大戴礼》曰：十二月，玄驹贲。(蚁也。贲者，走於地中也。)
《周官》曰：馈食之豆，蜃蚳醢。(蜃，蛤也。蚳，蚁子也。)
《礼记檀弓》曰：子张之丧，公明仪为志焉。褚幕丹质，蚁结於四隅。(郑玄注曰：画褚之四角，其文如蚁行涂却相交错也。蚁，蚍蜉也。殷之蚁结，似今之蛇文画也。)
又《内则》曰：蚳醢。(蚳，蚍蜉子也。)
又《学记》曰：蚁子，时术之，其此之谓乎？(蚁，蚍蜉也。蚍蜉之子，微虫耳。时蜉之所为其功，乃复成大垤也。)
《尔雅》曰：蚍蜉，大蚁。(俗呼为马蚍蜉。)小者蚁。(齐人呼蚁蚁蛘。)龚，(音龙。)朾(直耕切。)蚁。(赤驳蚍蜉。)螱(音尉。)飞蚁。(有翅。)其子蚳。(蚳，蚁卵。《周礼》曰：蜃蚁酱。)
《后汉书》曰：钜鹿张角贼起，皆着黄巾为标帜，时人谓之黄巾，亦名为蛾贼。(蛾音鱼绮切，即蚁字。喻贼众多，故以为名。)
张勃《吴录》曰：九真移风县有赤絮胶人，视土知有蚁，因垦发，以木枝插其中，则蚁缘而生漆，坚凝如螳螂子螵蛸也。折漆以染絮，其色正赤，所作赤絮则此胶也。
《孟坚》曰：羊肉不慕蚁，蚁慕羊肉，羊肉膻也。
《庄子》曰：函牛之鼎沸，蚁不得置一足焉。(喻圣主之法明，奸至不敢蹈也。)
又曰：东郭子问庄子曰： 道安在？ 织子曰： 道在蝼蚁。 
又曰：吞舟之鱼，荡而失水，则蝼蚁能苦之。
《孙卿子》曰：不食者蚁，不饮者蜉蝣。
《韩子》曰：桓公伐孤竹，行山中，无水。隰朋曰： 蚁冬居山之阳，夏居山之阴。蚁壤寸而有水。 乃掘，遂得水。
又曰：千丈之堤，以蝼蚁之穴而溃。
又曰：以骨去蚁，蚁愈多；以肉驱蝇，蝇愈至。
《吕氏春秋》曰：吞舟之鱼，陆处不胜蝼蚁。
《淮南子》曰：千里之堤，以蝼蚁之穴漏；而百寻之屋，以突隙之熛焚。(突，灶突也。)
《抱朴子》曰：鸡有专栖之雄，雉有擅泽之鷮，(音娇。)蚁有兼弱之智，蜂有攻寡之计。人相役御，亦犹是耳。
又曰：周髀家云： 天圆如张盖，地方如棋局，而旁转如推磨，日左行，月右行，随而左转，如推於磨。蚁行磨石之上，磨左旋而蚁右去，磨疾而蚁迟，故不得不舒磨，以左回焉。 
又曰：百寻之山，焚於分寸之飚；千丈之陂，溃於一蚁之穴。
《符子》曰：东海有鳌焉，冠蓬莱而浮游於沧海。腾跃而上，则千云之峰类迈於群岳；沉没而下，则隐天之丘潜蟜於重川。有蚳蚁闻而悦之，与群蚁相要乎海畔，欲观鳌焉。月余日，鳌潜未出，群蚁将反。遇长风激浪，崇涛万仞，海水沸地，雷震。群蚁曰： 杆将鳌之作也。 数日，风止雷默，海中隐如岳。群蚁曰： 彼之冠山，何异我之戴粒？逍摇封壤之颠，伏乎窟穴也。 
《山海经》曰：朱蚁，其状如蚁，(郭璞曰：蚁，蚍蜉。)在昆仑之虚。
京房《易妖占》曰：蚁无故当道，若门户城郭聚土，水且伤人。
扬雄《方言》曰：蚍蜉，齐鲁之间谓之蚼蟓，(音驹养。)西南梁益之间谓之玄驹，燕谓之蛾咩。楚郢以南，蚁土谓之封。
王充《论衡》曰：人坐峦莹之上，察地之蝼蚁，尚不见其体，安能闻其声？何则？蝼蚁之体细，不若人形。夫声音孔气不能达也。今天之崇高非直峦莹，人体陛甓天，非若蝼蚁於人也？谓天闻人之言，随善恶，为吉凶，误矣！
《扬子法言》曰：食如蚁，衣如华，不以泰乎？
刘义庆《世说》曰：殷仲堪父，病虚悸，闻床下蚁动，云是牛斗。孝武不知殷父，问： 有一殷病如此不？ 仲堪流涕而起曰： 臣进退惟谷。 
郭义恭《广志》曰：有飞蚁，有木蚁，古曰玄驹者也。又有黑黄大小数种之蚁。
刘欣期《交州记》曰：大和中，人有至武岭，穴中有大蚍蜉，甚大。
《西京杂记》曰：长安化度废寺内有礓(音畺)石，径二尺馀，孔穴通连，若栏椅峦莹之状，号曰蚁宫。常云於中见蚁，金色，其大若蜂，动逾万计，乃掘及泉，因得此石。
张茂先《博物志》曰：蚁知将雨。
伏侯《古今注》曰：汉光武建武玄年，山阳有小虫，类人形，甚众。明日，皆悬树枝而死，乃大蚁也。
崔豹《古今注》曰：牛亨问： 蚁曰玄驹，何也？ 答曰： 河内人无何而见有人马数千万骑，皆大如黍米，旋动涂却，从朝至暮。家人以火烧杀之，人皆是蚊蚋，马皆成大蚁。故今人呼蚊蚋曰黍民，蚁曰玄驹。《扬子法言》曰： 吾见玄驹 是也。 
扬孚《异物志》曰：鲮鲤吐舌，蚁附之，因吞之。又开鳞甲，使蚁入其中，乃奋迅则舐取之。
刘敬叔《异苑》曰：桓谦，字敬祖。太玄中，忽有人皆长寸馀，悉被铠持槊、乘具装马自坎中出，缘机登灶，寻饮食之所。或有切肉，辄来丛聚，力所能胜者，以槊刺取，径入穴。蒋山道士朱应子，令以沸汤浇所入处，寂不复出。因掘之，有斛许大蚁死在窟中。谦后以门衅同灭。
《古今五行记》曰：后魏显宗天安玄年六月，兖州有黑蚁与赤蚁交斗，长六十步，广四寸。赤蚁断头而死。黑主北，赤主南。时齐明帝杀少帝子业而自立，大为魏军所破。东魏孝静帝武定四年，邺下有黄蚁与黑蚁斗。黄，东魏戎衣色；黑，西魏戎衣色。是时黄蚁尽死。时高欢围玉璧，五旬不拔。欢疾，班师而薨。
《岭表录异》曰：岭南蚁类极多，有席袋贮蚁子巢鬻於市者。蚁巢如薄絮囊，皆连带枝叶，蚁在其中，和巢而卖，有黄色大於常蚁而脚长者。云南中柑子树无蚁者实多蛀，故人竞买之，以养柑子。
又曰：交广溪涧间，酋长得收蚁卵，淘择令净，卤以为酱。或云其味酷似肉酱，非官客亲友不可得也。
《梦书》曰：蚍蜉为小盗衔食行也。梦见蚍蜉，小盗众也。
《神光占》曰：行造酒家，蚁聚中庭，急去之。
应璩《百一诗》曰：大魏承衰敝，复欲密其罗。蚍蜉犹见得，何云鳅与虾？狴犴既已备，倏复置黄沙。
《楚辞·招魂》曰：南方赤蚁若像，玄蚁若灵壶。
应璩《与曹昭伯笺》曰：空城寥廓，所闻者悲风，所见者鸟雀。其陈司空为邑宰，所在幽闲，独坐愁思，幸赖游蚁，以娱其意；以今况之，知不虚矣。
郭璞《蚍蜉赋》曰：饰殷人之丧舆，在四隅而交结。济齐桓之穷师，由山东之高垤。感萌阳以潜步，知将雨而封穴。伊斯虫之愚昧，乃先识而似哲。
又《蚍蜉赞》曰：蚍蜉丝〈缺〉，虫之不才。感阳而出，应雨讲台。物之芜坏，自然知来。
