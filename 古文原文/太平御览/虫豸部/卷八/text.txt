○蚤
焦赣《易林·萃之大过》曰：乱头多忧，蚤虱生愁。膳夫仲年，使我无聊。
《说文》曰：蚤，啮人跳虫也。
《韩子》曰：子韦见孔子於商太宰，曰： 吾见孔子，则视子犹蚤虱之细者也。今吾见之於君。 钟韦恐孔子贵於君也，因谓太宰曰： 且君之已见孔子，亦将视子犹蚤虱。 太宰弗复见也。
又曰：韩昭侯搔而佯亡一蚤，求之甚急，左右因取其蚤虱而杀之。昭侯以此察左右不诚也。
《淮南子》曰：昌羊去蚤虱，而人弗席者，为其来蛉穷也。(高诱曰：穷，幽冀谓之蜟蚳，入耳之虫。蜟音育。)
又曰：释大道，任小技，尾〈繼去纟〉使蟾诸捕蚤。
《论衡》曰：人在天地之间，犹蚤虱之在衣裳，蝼蚁之在穴隙也。
赵壹《解槟赋》曰：丹鸿可杀蚤虱。
《抱朴子》曰：蚤虱群攻，卧不获安。曹植《论》曰：孟春之旦，从阳径生贵放鸟雀者，加其禄也。得者莫不驯而放之，为利人也；得蚤者莫不摩之齿牙，为害身也。
虞翻《与弟书》曰：其余几何，老更衣希，为蚤虱所咋，故一二相告。省书一过，悉以付火。
齐卞士《蚤虱赋序》曰：余居贫，布衣十年不制。一袍之缊，有生所托，资其寒暑，无与易之。为人多病，起居甚疏，萦寝败絮，不能自释。兼摄性懈惰懒事，皮肤澡刷不谨，澣沐失时，四体狞狞，(乃耕切。)加以臭秽，故苇席蓬缨之间，蚤虱猥流，探揣获撮，日不替手。
○虱虮
《说文》曰：虱，啮人虫也。虮，虱子也。
《汉书》曰：项羽谓宋义曰： 疾引兵渡河，破秦必矣！ 义曰： 不然。夫搏牛之虻，不可以破虱。 (虻喻秦，虱喻章邯等。言大小不同势。)
又曰：王莽校尉韩威进曰： 以新室之威而吞胡虏，尾〈繼去纟〉口中蚤虱。 
《东观汉记》曰：马援击寻阳山贼，上书曰： 除其竹木，譬如婴儿头多虮虱而剃之，荡荡然虮虱无所复依。 书奏，上大悦，因出小黄门，头有虱者皆剃之。
《续晋阳秋》曰：咸阳王猛被缊袍而诣桓温，一见面，谈当时之事，猛摸虱而言，傍若无人。温察而奇之。
《晋书》曰：阮藉着《大人先生传》，曰： 少称乡党，长闻邻国，上欲图三公，下不失州牧。独不见群虱之处裈中，逃乎深缝，匿乎坏絮，自以为吉宅，行不敢离缝，匿手裈裆，自以为得绳墨也。然炎丘火流，焦邑闽狞劻，群虱处于裈中而不能出也？君子之处域内，何异夫虱之处裈中乎？ 
《齐书》曰：江泌性行仁义，衣弊虱多。绵里置壁上，恐虱饥死，乃置衣中。数日中，终身无复虱。
又曰：卞彬为南康郡丞。彬颇饮酒，摈弃形体，仕既不熟，乃着《蚤虱》、《〈虫禺〉虫》、《虾蟆》等赋，皆大有指斥。
《三国典略》曰：梁刘悫，常有飞书谤悫，梁主怒曰： 刘悫似衣中虱，必须搯(音恰。)之！ 
《北史》曰：司马子如为大行台，及文襄辅政，见之，哀其憔悴，以膝袂承其首，亲为择虱；赐酒百瓶、羊五百口，粮米五百石。子如曰： 无事尚被囚几死，若受此，岂有生路耶？ 
《列子》曰：纪昌学射於飞卫，使学视小如大。纪昌以牦悬虱於牖南面而望之，二年之后如车轮焉。以睹馀物，皆丘山也。乃以燕角之弧，孤蓬之簳射之，贯虱之心而悬不绝。以告飞卫，飞卫曰： 汝得之矣。 
《庄子》曰：濡需者，豕虱是也。择疏鬛，自以为广宫大囿；奎蹄曲限，乳间股脚，自以为安室利处。不知屠者一旦布燥烟火，而与豕俱焦。
《韩子》曰：天下无道，攻击不已。甲胄生虮虱，燕雀处帷幄，而兵不归。故曰： 戎马生于郊。 (《淮南子》亦云。)
又曰：应侯谓秦王曰： 王得宛，临陈阳夏，断河内，临东阳；邯郸，犹口中虱也。 
又曰：三虱食彘，相与讼。一虱遇之，曰： 奚讼？ 三虱曰： 争肥饶者 。一虱曰： 若尔，不患腊之将至而烹之也？躁目，若有奚患？ 於是乃相与聚其目而食之，彘瘦，人乃不杀。
《淮南子》曰：牛马之气蒸，不能生虮虱；虮虱之风蒸，不能生牛马。故化生於外，非生於内也。
又曰：汤沐具而虮虱相吊，大厦成而燕雀相贺。
《抱朴子》曰：夫虱生于我，我非虱之父母，虱非我之子孙也。
又曰：眼能察天衢，而不能周项领之间；耳能闻雷霆，而不能址虱之音也。
又曰：今头虱着身，皆稍变而白；身虱著头，皆渐化而黑。则玄、素果无定质，移易在乎所渐也。
《符子》曰：齐、鲁争汶阳之田，鲁侯有忧色。鲁隐者周丰往观曰： 臣常昼寝，愀然闻群虱之斗乎衣中，甘臣膏腴之肌，珍臣项膂之肤，相与树党争之，日夜不息，相杀者大半。虱父止之曰： 我与汝所庐不过缝，所飨食不过容口，奚用窃争交战为哉？群虱止。 今君以七百里地为君之城，亦以足矣，而以汶阳数步之田感君之心，曾不如一虱掷戟，窃为君羞之！ 鲁侯曰： 善。 
《语林》曰：顾和始为扬州从事，月旦，当朝未入，停车州门外。须臾，周侯巳醉，著白袷，凭两人来诣丞相，历和车边。和先在车中觅虱，夷然不动。周始见遥过，去行数步，覆反还，指顾心曰： 杆中何所？ 顾择虱不辍，徐徐应曰： 杆中最是难测量地。 
《风俗通》曰：河南赵仲让为梁冀从事郎中。冬月，坐庭中，向日解坏裘捕虱。襄成君使推问之，冀笑曰： 杆我从事，绝清高士也。
杨伟《时务论》曰：夫吞八荒者，不咀虮虱也。
《神异经》曰：西荒掷晷有人焉，长短如人，著百结败衣，手足虎爪，名獏犭为。(张茂先曰：俗曰貌伪。音捴。)伺人眠，辄往就人，欲食人脑。先使捕虱，得卧而舌出，盘地丈馀，闻其声。常烧火石，伺其得卧舌出，以石投舌上，于是低头绝气而死。
《异苑》曰：太孙广头上不得有虱，虱大者便遭期丧大功，小则小功緦服。
刘义庆《宣验记》曰：晋义熙中，京师长年寺道人惠祥与法向连堂。夜四更中，惠遥唤向暂来，往视，祥仰眠，交手胸上，足脡直，云： 可解我手足绳。 曰： 上并无绳也。 祥因得转动，云： 向有人众缚我手足，鞭箠交下。问何故啮虱？ 语祥： 若更不止，当入两间磕(音盍。)之。 祥后惩戒于虱，馀无精进。
《相牛经》曰：治牛虱，用苦梗、生鱼汁、清坎底土、苦酒合途之。
《梦书》曰：梦梳篦，为忧解也；其发滑泽，心喜也；虮虱尽去，百病愈也。虮虱为忧，啮人身也。梦见虮虱，有忧至也。
扬雄《长杨赋》曰：鞮鍪生虮虱，介胄被沾汗。
赵壹作《非草书》曰：俯而择虱，不暇见地；仰而观针，不暇见天。天地至大而不见者，锐精于针、虱也。
魏文帝《与王朗书》曰：蚤虱虽细，虐於安寝；鼷鼠至微，犹毁郊牛。
嵇康《养生论》曰：夫虱处头而黑，麝食柏而香。
又《与山涛书》曰：危坐一时，髀不得摇；性复多虱，把搔尾覼。而当袭以章服，揖拜上官，三不可堪也。
○〈媲中 女改虫 〉
《字林》曰：〈媲中 女改虫 〉，啮牛虫也。
○蟭暝
《晏子春秋》曰：景公问晏子曰： 天下有极细乎？ 对曰： 东海有虫，生于蚊睫，有乳而飞，蚊不为惊。臣婴不知其名，东海耆老命曰蟭暝。 
《列子》曰：江浦之间生么(细么也。)虫，其名曰焦暝。群飞而集于蚊睫，不相触也，栖宿去来，蚊不觉也。离朱、子羽方昼拭眦扬眉而望之，弗见其形。(离朱，黄帝时明目人。子羽，未闻也。)
《抱朴子》曰：蟭暝屯蚊眉掷晷，而笑弥天之大鹏；寸鲋游牛迹之水，不贵横海之巨鳣也。
○蛕(音囿)
《说文》曰：蛕，腹中长虫也。
○叩头
《异苑》曰：有小虫，形色如大豆，咒令叩头，又使吐血，皆从所教。如似请放稽颡，辄七十而有声，故俗呼为叩头也。
傅咸《叩头虫赋序》曰：叩头虫，虫之微细者。然触之，辄叩头。人以其叩头，杀之不祥，故莫之害也。
○食尸
裴氏《广州记》曰：林任县有甲虫，嗜臭肉。人死，食尸都尽。纷纷满屋，非可驱杀。
《博物志》曰：景初中，苍梧刺史到京师云： 广州西南数郡，人病将死，便有飞虫状如麦集舍，人死便食，不可断截，惟残骨在便去。以梓板为器，则不集。 
○蛲(音饶)
《说文》曰：蛲，腹中短虫也。
《史记》曰：临菑氾里女子薄吾病甚众，医皆为寒热笃，当死不治。淳于意诊其脉曰： 蛲瘕。 蛲瘕为病，腹大，上肤黄粗，循之戚戚然。意饮以元华一撮，即出蛲，可数升。病已三十日，如故。
《淮南子》曰：天下物莫不资於水，泽及蛟(音歧。)蛲而不求报。
○蜕
《广雅》曰：复育，蜕也。
《论衡》曰：蝉生于复育，开背而出。
○蛾
《诗》曰：螓首蛾眉。
《尔雅》曰：蛾，虏蘙。(蚕蛾。)
《广雅》曰：蛢，(步丁反。)蛾也。
《汉书》曰：建始玄年春三月，上幸雍祠五畤。秋八月，有白蛾群飞蔽日，从东都门至轵道。
《宋书》曰：傅亮。少帝失德，常怀忧惧。直宿禁中，睹夜蛾赴烛，作《感物诗》，以寄意焉。
《王子年拾遗记》曰：有谷将子学道者也，言於燕昭王曰： 西王母寻来，必语虚尤之术。 不逾一年，王母果至，与昭王游於燧林之下。谈炎上钻火之术，取缘桂之膏燃以映夜。忽有飞蛾衔火状如丹雀来，拂于桂膏之上。蛾出於员丘之穴。
郭子横《洞冥记》曰：武帝既耽於灵怪，常得丹豹之髓、白凤之膏，磨青锡为屑，以淳苏油和之，照於神檀，夜暴雨，火光不灭。有霜蛾如蜂赴灯，侍者举麟须之拂以驱之。
《列仙传》曰：园客，济阳人。种五色香草，服食其实。一旦，有五色蛾止其香末，收而荐之，生茧焉。
《符子》曰：不安其昧而乐其明，是犹夕蛾去暗赴灯而亡者也。
崔豹《古今注》曰：飞蛾善拂灯，一名火花，一名慕光。
《广志》曰：有蚕蛾。凡草木虫以蛹化，为蛾甚众。
任昉《述异记》曰：楚庄王宫人，一旦化为野蛾而飞去。
《梦书》曰：蛾为妇女眉儇也。梦见蛾者，忧婚也。
《白泽图》曰：赤蛾两头而白翼者，龙也。杀之立死矣。
支昙谛《祸狞菑赋》曰：悉达有言曰： 愚人贪财，如蛾投火。 诚哉斯言！信而有徵。
鲍明远《飞蛾赋序》曰：仙人司暗，飞蛾候明。均灵升化，诡态齐生。观生齐而态诡，各会性以凭方。陵焦烟之浮景，赴熙焰之明光。拔身幽草下，毕免畕子堂。本轻死以邀愿，得縻烂其何伤！岂效南山之文豹，避雾雨而岩藏？
○蛹(蚕具资产部中)
《尔雅》曰：螝，蛹也。(郭璞症曰：蚕蛹也。)
《说文》曰：螝，蛹也，读若溃。蛹，茧虫也。
《韩子》曰：虫有螝者，一身两头，争食相啮也，遂杀己。人臣争事，亡其国者，皆螝类也。
○蛓(七赐切)
《尔雅》曰：蜭，(户感切。)毛蠹。(即蛓。)蟔，蛅(如占切。)蟴。(蛓属，今八角蛓虫音虫。)
《说文》曰：蛓，毛虫也，读若笥。蜭，毛蠹也。
○蟥蛢(上音黄下音瓶)
《尔雅》曰：蚑符，蟥蛢。(郭璞症曰：甲虫也。大如虎豆，绿色。江东呼蟥蛢。孙炎曰：翼在甲里。)
《说文》曰：蛢〈虫矞〉，(音韦。)蟥也，以翼鸣者也。
○班猫
《本草经》曰：班猫，一名龙尾，味寒，生谷中。
《吴氏本草经》曰：班猫，一名班蚝，一名龙蚝，一名班菌，一腃发发，一名晏青。神农辛，歧伯咸，桐君有毒，扁鹊甘，有大毒，生河内川谷，或生水石。
○地胆
《广雅》曰：地胆、地要，青蠵也。
《本草经》曰：玄青，春食芫华，故云玄青。秋为地胆。地胆，黑头赤尾，味辛有毒，主蛊毒、风注。秋食葛华，故名之为葛上亭长。
《吴氏本草经》曰：地胆，一名玄青，一名杜龙，一名青虹。
《陶弘景本草经》曰：地胆，味辛寒，有毒，一名玄青，一名青蛙。真者出梁州，状如大马蚁，有小翼子。伪者即是班猫所化，状如大豆。大都治体略同，必不能得真，此亦可用。
○蛤蚧
《岭表录异》曰：蛤蚧，首如虾蟆，背有细麟如蚕子，土黄色，身短尾长。多巢於树中。端州子墙内，有巢於厅署城楼间者。旦暮则鸣，自呼蛤蚧。或云鸣一声是一年者。里人彩之，鬻於市为药，能治肺疾。医人云： 药力在尾，尾不具者无功。 
○庞降
《岭表录异》曰：庞降，生於山野。多在橄榄树上，形如蜩蝉，腹青而薄。其声叶，其鸣自呼为庞降。但闻其声，彩者鲜得。人以善价求之，以为媚药。
○蛆
《梁书》曰：王琳败后，入齐，为特进侍中。所居屋脊无故剥破，出赤蛆数升，落地化为血，蠕动。
又曰：玄帝时，安城人刘敬躬於田间得白蛆，化为黄金龟。将销之，龟生光照室。敬躬以为神而祷之，所请多验。遂谋主乱，帝命都督王刹电讨擒之。
《后魏书》曰：宣武遐昌三年，章武王熙为相州刺史。有蛆生於庭。俄而反，伏诛。
《广五行记》曰：北燕冯跋太平二十一年三月，蛆触地而生。月馀，跋为弟洪所杀。
又曰：唐来俊臣性残忍贪淫，纵暴自恣。制狱数年，家积巨万，凡所杀戮不可胜计。俊臣家婢生一块肉，大如二升碗。剖之，有赤蛆升馀。须臾皆变为蜂，螫人而去。
