○虫
《尔雅》曰：有足谓之虫，无足谓之豸。
《周礼·冬官·梓人》曰：外骨、内骨，却行、仄行，连行、纡行，以脰鸣者、以注鸣者、以旁鸣者、以翼鸣者、以股鸣者、以胸鸣者，谓之小虫之属。(外骨，龟属。内骨，鳖属。卻行，蟥衍之属。仄行，蟹属。连行，鱼属。纡行，蛇属。脰鸣，蛙属。注鸣，精列属。旁鸣，蜩霓属。翼鸣，发皇属。股鸣，蚣蝑动股属。胸鸣，荣原属。)
《大戴礼》曰：毛虫之精者曰麟，羽虫之精者曰凤，介虫之精者曰龟，鳞虫之精者曰龙，裸虫之精者曰圣人。
《礼记·月令》曰：孟春之月，蛰虫始振。仲春之月，蛰虫咸动。(启户始出。)仲秋之月，蛰虫坏户。(坏，益也。)季秋之月，蛰虫咸俯。(在内皆墐其户。墐谓途闭之。)
《春秋考异邮》：二九十八，主风精为虫，八日而化，风列波激。故其名从虫，虫之为言屈申也。
《东观汉记》曰：永平三年春，有司奏立长秋宫以率八妾，上未有所言，皇太后曰： 马贵人德冠后宫。 遂登至尊。先之数日，梦有小飞虫万数，随着身入皮肤中，复飞去。
《魏书·华佗传》曰：广陵太守陈玄龙得疾，所苦胸中烦满，面赤，不能饭。持其脉，曰： 府君胃虫有数升，欲成内蚀病，食腥物所为也。今可去也。 即作汤二升，先饮一升，须臾复一升，食顷，吐出数升虫，长一二寸，赤头，皆摇半躯，皆是生鱼脍也。
《赵书》曰：前石时，淳觚白羌妇产卵，大如盂。剖之，有虫如静蒀，二足立行。(《异苑》同。)
萧子显《齐书》曰：王敬则少时於草中射猎，有虫如乌豆，集其身，掷去乃脱，脱处皆流血。敬则恶之，诣道士卜曰： 不须忧，此侯之瑞也。 敬则闻之喜，故出都自效。
《后魏书》曰：蠕蠕，东胡之苗裔也。木骨闾死，子车庶会自号柔然，役属於魏，世祖以其无知，状类於虫，故改其号为 蠕蠕。 
《隋书》曰：田式拜襄州总管，专以立威为务。所爱奴常诣式白事，有虫上其衣衿上，挥袖拂去之，式以为慢已，立棒杀之。
《庄子》曰：井蛙不可以语於海者，拘於虚也；夏虫不可以语於冰者，笃於时也。
《鲁猎萦》曰：百足之虫，断而不蹶，持掷贲也。
《淮南子》曰：凡有血气之虫，含牙戴角，前爪后距；有角者触，有齿者噬，有毒者蠚，有蹄者趹；喜而相戏，怒而相害：天之性也。
又曰：故草食之兽不疾易薮，(疾，患。)水居之虫不疾易水，行小变而不失常。(小变，易水易草也。草食，故食草；十居，故死晷。故曰不疾失其常也。)
又曰：太阴所在，蛰虫首穴处；鹊巢以乡为户。
又曰：水食者善游能寒，(鱼鳖之属是也。)土食者无心不惠。(蚯蚓之属是也。)
又曰：介虫之动以固，(介，甲，龟鳖之属。动，行也。)贞虫之动以毒螫。(贞虫，细腰蜂。虫，蜾嬴之属。无牝牡之合曰贞，而有毒，故能螫。)
又曰：山有猛兽，林木为之不斩；园有螫虫，藜藿为之不彩。(言人畏也。)
《抱朴子》曰：毒粥陈则旁有烂肠之鼠，明膏举则下有聚死之虫。
又曰：慕恶者犹宵虫之赴明烛，学恶者犹轻埃之应飘风也。
《孙卿子》曰：肉腐出虫，鱼枯生蠹。
《论衡·适虫篇》曰：变复之家，谓虫食穀者，吏贪狼所致也。虫头赤者武官，黑者文吏。案：虫头赤身白，头黑身黄，复应何官耶？今虫食五穀则为灾，桂蠹桑蝎不怪，何也？桂中药，桑给蚕，何可不怪？书卷不舒，衣襞不悬，皆生虫也，此复关何吏耶？
又曰：司南之杓投於地，蒲苞南指；鱼肉之虫，集地北行，自然之性也。
《世本》曰：廪君乘土舡至盐场，盐水神女子止廪君，廪君不听。盐神为飞虫，诸神从而飞蔽，日为之晦。廪君不知东西，所向七日七夜，使人以青缕遗盐神曰： 佣菟，与尔俱生。 盐神受缕而缨之，廪君应青缕所射，盐神死，天则大开。
崔豹《古今注》曰：光武建武六年，山阳有小虫，皆类人形，甚众。明日，皆悬树枝而死。
《搜神记》曰：东阳刘宠北征，将炊饭，尽变为虫。又家人蒸炒，亦化为虫，火愈猛而虫愈壮。宠遂见诛。(仲兴书又载。)
《广五行记》曰：汉武帝幸甘泉宫，驰道中有虫，赤色头，目鼻尽具。观者莫识，帝使东方朔视之，对曰： 杆秦时拘系无辜，众庶愁死，咸仰首叹曰怪哉，故明逯哉。此必秦之狱处。 朔又曰： 凡忧者得酒而解，以酒沃之当消。 於是取虫致酒中，须臾糜散。
桓谭《新论》曰：睢陵有董仲君，好方道。常坐重罪系狱，佯病死，数日毁虫出而复活。
○蝉
《易通卦验》曰：《遘》上九，候蝉始鸣。不鸣，国多妖言。蝉应期鸣，言语之像。今失节不鸣，鸣则失时，故多妖言。
《毛诗·荡之什》曰：咨汝殷商，如蜩如螗。(注：蜩，蝉也；螗，蝘也。)
《毛诗义疏》曰：鸣蜩，蝉也。宋、卫谓之唐蜩，陈、郑云螂，海岱之间谓之蝉，通语也。
《礼记·月令》曰：仲夏之月，蜩始鸣。季秋之月，寒蝉鸣。
又《檀弓》曰：范则冠，而蝉有緌。(蝉，蜩也。緌谓蜩喙，长在腹下。)
《尔雅》曰：蜩、螂蜩，(《夏小正》曰：螂蜩者，五采具。)螗蜩。(《夏小正》曰：螗蜩者，蝘，俗呼为胡蜩，江南谓之螗〈虫弟〉，音夷。)蚻，蜻蜻。(如蝉而小。《方言》云：有文者谓之螓。《夏小正》曰：鸣蚻虎悬。){截虫}，茅蜩。(江东呼为茅截，似蝉而小，青色。)蝒，马蜩。(蜩中最大者为马蝉。蝒音绵。)霓，寒蜩。(寒螀也，似蝉而小，青赤。《月令》曰：寒蝉鸣，蝒，音绵。)
《孝经援神契》曰：蝉无力，故不食。
《周书》曰：夏至又五日，蜩始鸣；不鸣，贵臣放逸。立秋之日，寒蜩鸣；不鸣，人臣不力争。
《梁书》曰：朱异为通事舍人，后除中书郎。时秋日始拜，有飞蝉正集异武冠上，时咸谓蝉珥之兆。
又曰：何戢为吴兴太守，颇好画扇。宋孝武赐戢蝉雀扇，善画者顾景秀所画。时吴郡陆探微、顾宝先皆能画，叹其巧绝。戢因王晏献之，上令晏厚酬其意。
《后周书》曰：宣帝汰侈，即自比上帝，不欲令人同已。尝自带绶及通天冠，加金附蝉。顾见侍臣武弁有金蝉及王公有绶者，并令去之。
《庄子》曰：仲尼適楚，出游林中，见佝偻者承蜩，犹掇之也。仲尼曰： 巧乎！有道耶？ 曰： 我有道也。五六月累丸二而不队，则失者锱铢；(累二丸於竿头，是用手足亭宁也。)累三而不坠，则失者十一；(所失愈少也。)累五而不队，犹掇之也。吾处身也，若厥株拘；吾执臂也，若槁木掷軎。虽天地之大，万物之多，而惟蜩翼掷戟。吾不反不侧，不以万物易蜩之翼，何为不得？ (遗彼，故得此也。)
又曰：鹏之飞，其翼若垂天之云。抟扶摇而上者九万里，去以六月一息者也。蜩与学鸠莺之曰： 我决处而飞，抢榆枋而止，时则不至，而控於地而已，奚以九万里而图南为也？ 
《孙卿子》曰：胱蝉者务明其火，振其树；若火不明，虽振树尾嫳。人有明德，则天下归之，若蝉归明火也。(观《吕氏春秋》。)
《淮南子》曰：孟秋，凉风至，白露降，寒蝉鸣。(寒蝉，青蝉也。虫，阴类，感气鸣也。)
又曰：蛇不足而行，鱼无耳而听，蝉无口而鸣，有然之者也。(然，如是也。)
又曰：蚕食而不饮，二十二日而化蝉；饮而不食，三十日而蜕。
《说苑》曰：吴王欲伐荆，告其左右曰： 敢有谏者死！ 舍人有少孺子者，羽斨不敢，则怀丸操弹於后园，露沾其衣，如是者三旦。吴王曰： 子来，何苦沾衣如此？ 对曰： 园中有树，其上有蝉，蝉高居悲鸣饮露，不知螳螂在其后也。螳螂委身曲附欲取蝉，而不知黄雀在其旁也。黄雀延颈欲啄螳螂，而不知弹丸在其下也。此三者，皆务欲得其前利，而不顾其后之有患也。 吴王曰： 善哉！ 乃罢蒲傍。
《论衡》曰：王充建武三年生，为小儿不狎人侪伦，不掩雀炊蝉。
《盐铁论》曰：以所不睹不信人，若蝉之不知雪。
扬雄《方言》曰：蝉，楚谓之蜩，宋卫之间谓之螗蜩，(江南呼为螗蛦也。)陈郑之间谓之螂蜩，(〈虫良〉音良。)秦晋之间谓之蝉，海岱之间谓之〈虫奇〉。(齐人呼为巨〈虫奇〉，音枝。)其大者谓之蟧，或谓之蝒(音绵。)马(案，《尔雅》蝒者，马蜩，非别孟面马也，此方言误耳。)其小者谓之陵蚻，(如蝉而小，青色，今关西呼为陵{截虫}也。)有文者谓之蜻蜻，(《尔雅》云：蚻蜻。即夌蚻也。)其雌谓之匹，(必一切。)大而黑者谓之践，(音栈。)黑而赤者谓之霓蜩。蟧谓之茅蜩，(江东呼为茅{截虫}。)〈虫应〉谓之寒蜩。寒蜩，闇蜩也。(案，《尔雅》以霓为寒蜩，《月令》亦曰寒蝉鸣，则寒蝉非瘖者。此诸蝉名通出《尔雅》，而多驳错，未可详据也。寒蝉，寒螀也，似蝉而小。〈虫应〉，音应。)
崔豹《古今注》曰：牛亨问董仲舒曰： 蝉为齐女，何？ 答曰： 昔齐王后怨王而死，尸变为蝉，登庭树嘒唳而鸣，王悔恨之，故曰齐女。 
又曰：貂蝉，胡服也。貂者，取其有文而不焕，外柔而易，内刚而劲也；蝉者，取其清虚而识时变也，在位者有文而不自耀，有武而不示人，清虚自收，识时而动也。
曹大家《蝉赋》曰：吸清露於丹园，抗乔枝而理翮。崇皇朝之辉光，映豹豹而灼灼。
陆云《寒蝉赋》曰：昔人称鸡有五德而作赋焉，至於寒蝉，才齐其美，独未之思而莫斯述。夫头上有帻，则其文也；含气饮露，则其清也；黍稷不享，则其廉也，处不巢居，则其俭也；应候守常，则其信也；加以冠冕，则其容也。君子则其操，可以事君，可以立身，岂非至德之虫哉？且攀木寒鸣，贫士所叹。余昔侨处，窃有感焉。公侯常伯，乃身纡紫黻，手执龙渊；俯鸣珮玉，仰抚貂蝉；饰黄卢之多士，光帝皇之侍人。腾仪像於云闼，望景曜於通天。迈休声之五德，岂鸣鸡之独珍？
傅玄《蝉赋》曰：美滋蝉之纯洁，禀阴阳之微灵。
傅咸《粘蝉赋》曰：樱桃，其为树则多荫，其为果则先熟。故种之於厅所之前，时以盛暑逍遥其下。有蝉鸣，仰而见之，故命粘取，以弄小儿。退惟当蝉之得意於斯树，而不虞粘之将至，亦犹人之得意于富贵，而不虞祸之剿愦也。
○蝇
《韩诗》曰：《鸡鸣》谗人也。匪鸡则鸣，苍蝇之声。(薛君曰：鸡远鸣，蝇声相似也。)
《毛诗·甫田》曰：《青蝇》，大夫刺幽王也。营营青蝇，止于樊；(蝇之为虫，污白使黑，污黑使白，喻佞人变乱善恶也。)岂弟君子，无信谗言。营营青蝇，止于棘；谗人罔极，交乱四国。
《汉书》曰：成帝建始玄年六月，青蝇万数集未央宫殿中朝者坐。(服虔曰：公卿以下朝会坐也。)
又曰：昌邑王贺梦青蝇矢积西阶，可五六石，以屋版瓦复。发视之，青蝇矢也。以问龚遂，遂曰： 陛下之侧谗人众多，愿皆放逐之。 贺不用其言，卒至於废也。
《东观汉记》曰：光武与隗嚣书曰： 苍蝇之飞，不过三数步。托轺之尾，得以绝群。 
《后汉书》曰：杨章为杜乔、李固荐为平原令。后乔、固被刑，章行赴洛阳，见乔、固暴尸，坐其旁驱逐蝇虫。
《魏略》曰：王思，正始中为大司农。性急，常执笔作书，蝇集笔端，驱去复来，如是再三。思怒，自趁逐蝇不能得，还取笔掷地，踏坏之。
张勃《吴录》曰：曹不兴，帝使画屏风，笔落素，便点为蝇。帝疑生，乃弹之。
《前秦书》曰：符坚欲赦。与王猛、符融议甘露堂，悉屏左右。坚亲为赦文。有大苍蝇集於笔端，驱而复来。俄而长安街巷人相告曰： 官今大赦。 有司以闻，坚惊曰： 禁中无属耳之垣，事何从泄也？ 敕穷之，咸言有一小儿衣青衣，大呼於市曰： 官今大赦！ 须臾不见。坚叹曰： 其向苍蝇乎？ 
《梁书》曰：昭明太子食中频得蝇虫之类，密置盘边，恐厨人获罪，不令人知见。
《北史》曰：库狄伏连居室患蝇，杖门者曰： 何故听入！ 
《唐书》曰：武儒衡为中书舍人，玄稹知制诰。儒衡一日因会食公堂，有蝇集瓜上。因发怒，命击去之，曰： 適从何丝却而遽集此！ 
《淮南子》曰：夫江河之腐胔，不可胜数也，然祭者汲焉，大也；一杯酒，釉菡其中，匹夫弗常，小也。
《韩子》曰：以火去蛾，蛾愈多；以鱼驱蝇，蝇愈至。
《吕氏春秋》曰：以狸致鼠，以冰致蝇。
扬子《法言》曰：或问苍蝇红紫。(苍蝇间乎白黑，红紫似朱而非朱也。)
《论衡》曰：清受尘，白受垢。青蝇所污，常在练素。邑犬群吠，吠所怪也。
《虞翻别传》曰：翻放弃南方，自恨疏节，骨体不媚，犯上获罪，当长没海隅，生无可与语，死以青蝇为吊客，天下一人知己者，足以不恨。
崔豹《古今注》曰：蝇虎，蝇狐也。形似蜘蛛而色灰白，善捕蝇。一名蝇皇，一名蝇豹。
扬雄《方言》曰：蝇，东齐谓之羊，陈楚之间谓之蝇，自关而西，秦晋之间谓之蝇。
《广五行记》曰：魏吏部尚书何晏，常梦青蝇数十头来自鼻上，驱之不肯去。以问管辂，辂曰： 鼻者，天中。今有青蝇臭恶而来集之，位峻者颠，轻豪者亡，不可不始之。 至明年，何晏及邓飏皆伏诛。
