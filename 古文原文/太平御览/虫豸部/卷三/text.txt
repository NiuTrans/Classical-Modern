○莎鸡
《毛诗·豳·七月》曰：六月莎鸡振羽。(莎鸡羽成而振迅之。)
陆机《毛诗疏义》曰：莎鸡，如蝗而班色，翅数重，下翅正赤，或谓之天鸡。六月飞而振羽， 索索 声，幽州人谓之蒲错也。
《尔雅》曰：翰，天鸡也。(孙炎注曰：小虫，黑身，赤头，一名莎鸡。郭璞症曰：一名摴鸡也。)
《广志》曰：莎鸡，似蚕蛾而五色，赤曰犨鸡。
○螽斯
《毛诗·螽斯》曰：《螽斯》，后妃子孙众多也，言若螽斯，不妒忌，则子孙众多也。螽斯羽，诜诜兮。(螽斯，蜙蝑也。)
《毛诗·豳·七月》曰：五月斯螽动股。(斯螽，蜙蝑也。)
○蜙蝑
陆机《毛诗疏义》曰：《尔雅》云： 螽斯，蜙(宣龙切。)蝑(相鱼切。)也。 杨雄云： 舂黍也，幽州谓之舂箕。角长，青色，斑黑，其股似玳瑁文。五月中以两股相瑳作声，闻数十步。 
《毛诗题纲》曰：螽斯，孟松蝑，一名舂黍，似蝗而小，青色，长股而鸣。喻后妃之性不妒忌，子孙众多。
《尔雅》曰：蜤(音斯。)螽，蜙蝑。(郭璞症曰：蜙〈虫从〉也，俗呼蝽〈虫黍〉。)
○蝙蝠
《春秋运斗枢》曰：摇光携则服翼，两头并翔。废江淮山渎之祠，摇光不明，服翼九足。(服翼，附鼠也。)
《孝经援神契》曰：蝙蝠伏匿，故夜食。
《尔雅》曰：蝙蝠，服翼也。(齐人呼为蟙〈虫墨〉，或谓之仙鼠。职墨二音。)
《抱朴子》曰：千岁蝙蝠，色如白雪，集则倒悬，脑重故也。此物得而阴乾，末服之，令人寿四万岁。
《玄中记》曰：百岁伏翼，其色赤，止则倒悬。千岁伏翼，色白，得食之，寿万岁。
《水经》曰：交州丹水亭下有石穴，甚深，未常测其远近。穴中蝙蝠大者如乌，多倒悬。得而服之，使人神仙。
《荆州记》曰：宜都夷道县有石穴，穴中有蝙蝠，如乌，多倒悬。
崔豹《古今注》曰：蝙蝠，一名仙鼠，又曰飞鼠。五百岁则色白脑重，集物则头垂，故谓倒挂鼠。食之得仙。
《幽明录》曰：淮南郡有物髡人发。太守朱诞曰： 吾知之矣，多置黐(音离。)以途壁。 夕，有数蝙蝠大如鸡，集其上不得去，杀之乃绝。屋檐下已有数百人头髻。
范注《治疟方》曰：蝙蝠七枚，合捣五百下。发日鸡鸣服一丸，乩晷一丸。遇发，乃与粥清一升耳。
○守宫
《毛诗·节·正月》曰：哀今之人，胡为虺蜴？(蜴，螈也。虺、蜴之性，见人则走。)
陆机《毛诗疏义》曰：蜴，一名荣原，水蜴也，或谓之〈虫虎〉蜼(音濉。)蛇医。如蜥蜴，青绿色，大如指，形状可恶也。
《春秋考异邮》曰：土胜水，故守宫食虿。(宋均曰：守宫生於土，虿藏物，属坎，水也。)
《尔雅》曰：蝾螈，蜥蜴。晰蜴，蝘蜓。蝘蜓，守官也。(转相解，博异语，别四名也。)
《汉书·东方朔传》曰：武帝置守宫盆下，使射之。朔曰： 臣以为龙，又无角；谓之为蛇，又有足。跂跂脉脉，善缘壁，若非守宫，即蜥蜴。 上曰： 善 。赐帛十匹。
《抱朴子》曰：谓蜥蜴为神龙者，非但不识神龙，亦不识蜥蜴。
又曰：沙砾无量，而珠璧甚鲜；鸱隼屯飞，而鸾凤罕出；虺蜥盈薮，而虬龙希睹。
王充《论衡》曰：禹南济於江，黄龙负舟。舟中人人五色无主，禹乃笑而称曰： 我受命於天，竭力以劳万民。生，寄也；世，归也。视龙，犹蝘蜓也。 龙去而亡患。
扬雄《方言》曰：秦晋四夏谓之守宫，其在泽者谓之蜥蜴，南楚谓之蛇医，或谓之蝾螈，北燕谓之祝蜒。桂林掷晷，守宫大而能鸣者谓之蛤蚧。
许慎《说文》曰：荥蚖，蛇医，以注鸣者也。在壁曰蝘蜓，在草曰蜥蜴。蜥蜴，守宫也。
《淮南万毕术》曰：守宫途齐，妇人无子。取守宫一枚置瓮中，及蛇衣，以新布密裹之，悬於阴处。百日，治守宫、蛇衣，分等以唾和之，途妇人齐，磨令温，即无子矣。
又曰：守宫饰挪帝，有文章。取守宫新合阴阳者牝牡各一，藏之瓮中，阴乾，百日以饰挪帝，则生文章。与男子合阴阳，辄灭去。
又曰：取七月七日守宫阴乾之，治合，以井花水和，途女人身，有文章，则以丹途之，不去者不淫，去者有奸。
徐怀远《南越志》曰：成阳县树多守宫，大者能鸣，谓之蛤蚧。
郭义恭《广志》曰：守宫，鳞色如蛇，而四足，似蝘蜓，有尺馀蝘蜓，有屋壁间者，有草野者，有石上者。
《博物志》曰：蜥蜴或蝘蜓，以器养之，食以朱砂，体尽赤。所食满七斤，捣万杵，以点女人支体，终身不灭，故号曰守宫。
崔豹《古今注》曰：蝘蜓，一曰守宫，一曰龙子，善於树上捕蝉食之。其长细五色者，名为蜥蜴；其短大者，名为蝾螈，一曰蛇医。大者长三尺，其色玄绀，善魅人，一曰玄螈，一名绿螈。
曹叔雅《异物志》曰：鱼跳跃，则蜥蜴从草中下，稍相依近，便共浮水上而相合。事竟，鱼还水底，蜥还草中。
干宝《搜神记》曰：淮南书佐刘雅，梦见青蜥蜴从屋栋落其腹内。因苦腹痛。
《梦书》曰：守宫为寡妇，著垣墙也。梦见守宫，忧寡妇人也。
《吴氏本草经》曰：石龙子，一名守宫，(一名石蜴。)一名山龙子。
扬子云《解嘲》曰：今子乃以鸱枭而笑凤皇，执蝘蜓而嘲龟龙，不亦病乎？
○蜣螂
《尔雅》曰：蛣蜣，蜣螂也。(郭璞注曰：黑甲虫，啖粪者也。)
张揖《广雅》曰：天柱，蜣螂也。(一作天杜。)
许慎《说文》曰：蜣螂，一曰天柱。
《冲波传》曰：蜣螂无鼻而闻香。
《抱朴子》曰：玄蝉洁饥，不羡蜣螂秽饱。
郭义恭《广志》曰：交州无蜣螂。
崔豹《古今注》曰：蜣螂能以土包粪，转而成丸，庄周所谓 蛣蜣掷昵，在於转丸 者也。(一名蜣螂。)一名结蜣，一名弄丸，一名转丸。
《梦书》曰：蜣螂为忧财辅以行者。梦见蜣螂，忧财粮也。
○白鱼
《尔雅》曰：蟫，(音淫。)白鱼也。(衣、书中虫，一孟丙鱼。音丙。)
张揖《广雅》曰：白鱼，蛃鱼也。
《齐书》曰：明帝初有疾，无辍听览，群臣莫知。及疾笃，敕台省府署求白鱼以为药，外始知之。
《本草经》曰：白鱼，一名衣鱼，治妇人疝疵、小便不利、小儿头中风、项僵，皆宜摩之。生咸阳。
《吴氏本草经》曰：衣中白鱼，一孟覃。
《范汪方》曰：治小便不利，取白鱼二七，捣之，令糜烂，分为数丸，顿服之，即通也。
○螳螂
《易通系卦》曰：螳螂搏蝉之虫，乘寒而杀物，自隐蔽而有所害，捕搏之像也。
《周书时训》曰：芒种之日，螳螂生。不生，是谓阴息。
《韩诗外传》曰：齐庄公出猎，有螳螂举足将搏其轮，问其御曰： 杆何虫？ 对曰： 杆螳螂也，为虫知进而不知退，不量力而轻就敌。 公曰： 杆为天下勇士矣。 回车避之，勇士归焉。(《淮南子》同。)
又曰：楚庄王将伐晋，告大夫： 有谏者死！ 孙叔敖曰： 臣园中有榆，榆上有蝉。蝉方奋翼悲鸣，不知螳螂在后，欲决狞蘘食之；螳螂方取蝉，不知黄雀在其后也。 
《礼记·月令》曰：仲夏之月，螳螂生。(蔡邕《月令章句》曰：螳螂，虫名，食蝉，杀虫。)
郑玄《礼记注》曰：螳螂，螵蛸母也。王瓒曰： 《尔雅》云： 莫貉，螳螂。 同类物色也。今沛鲁以南谓之螳螂，燕赵之际谓之食疣，齐兖以东谓之马敷。
《尔雅》曰：莫貉，螳螂，蛑。(螳螂，有斧虫，江东呼为石螂。蛑，音谋。貉，户各反。)不过，蟷蠰，(蟷蠰，螳螂别名。堂、襄二音。)其子蜱蛸。(一孟尃蟭，螳蠰卵也。蜱章裨。〈虫尃〉音搏。蟭音焦。)
张揖《广雅》曰：羊羊、蜕蚘，螳螂也。博焦，夷；冒焦，螵蛸也。
华峤《后汉书》曰：蔡雍在陈留。其邻人有以酒食召雍者，比至而酒酣焉。客有弹琴於屏，雍至门，潜听之，曰： 嘻！以乐召我而有杀心，何也？ 遂反。将命者告主人曰： 蔡君向来至门而去。 主人遽自追而问其故，雍具以告。弹琴者曰： 我向鼓弦，见螳螂方向鸣蝉，蝉将去未飞，螳螂为之一前一却。吾心耸然，惟恐螳螂失之也。此岂为杀心而形於声者乎？ 雍曰： 杆足以当之矣。 
《吴越春秋》曰：吴王夫差令於邦中曰： 寡人欲伐齐，敢有谏者死！ 太子友因讽谏以激於王，以清旦怀丸挟弹从后园而来，衣浃履濡，吴王夫差怪而问之，太子对曰： 臣游后园，闻秋蝉之鸣，往而观之，秋蝉登高树，自以为安，不知螳螂超枝缘条、曳要举刃，欲哺其形也。螳螂贪心纬缠，志在有利，不知黄雀盛缘茂林，徘徊枝叶，欲啄螳螂也。 
《庄子》曰：庄周游於雕陵之樊，睹一异鹊，自南方来者，执弹而留之。(宿留，伺蒲般也。)睹一蝉，方得美荫而忘其身。螳螂执翳且搏之，(执草以自翳。)见得而忘其形。异鹊从而利之，见利而忘其真。(真，身也。)庄周怵然曰： 噫！物固相累，二类相召也。 捐弹而反走。
又曰：螳螂怒臂以当车辙，不知不胜任也，是才之美者也。(司马彪曰：非不有美才，顾不胜任耳。)
扬雄《方言》曰：螳螂谓之髡，或谓之丁，或谓之羊羊。(郭璞注曰：匠箔东呼龁肮。案，《尔雅》丁应下属，《方言》依此，失其旨。)
许慎《说文》曰：螳螂，不过也，一孟当蠰，一名研父。
邯郸氏《笑林》曰：楚人居贫，读《淮南方》，得螳螂伺蝉，自鄣叶可以隐形。遂於树下仰取叶，螳螂执叶伺蝉以摘之，叶落树下，树下先有落叶，不能复分别，扫取数斗归，一一以叶自鄣。问其妻曰： 汝见我不？ 妻始时恒答言见，经日乃厌倦不堪，绍云不见，嘿然大喜。赍叶入市，对面取人物，吏遂缚诣县。县官受辞，自说本末。官大笑，放而不治。
《梦书》曰：螳螂为亡人蔽匿草也。梦见螳螂，忧亡命者，
范子《计然》曰：螵蛸出三辅，上价三百。
《吴氏本草经》曰：桑蛸，条，蚀〈疒尤〉。一名害焦，一名致神农，咸，无毒。
成公绥《螳螂赋》曰：氆翼应时，延颈鹄望。推翳俟前，翘翼高抗。鸟伏蛇腾，鹰击隼放。俯飞蝉而奋猛，跃蟪蛄而逞壮。距车轮而轩翥，固齐侯之所尚。
郭璞《螳螂赞》曰：螳螂气虫，挥斧奋臂。当辙不回，勾践是避。勇士致毙，励之以义。
○蝍蛆
《春秋考异邮》曰：土胜水，故蝍蛆搏蛇。(宋均曰：蝍蛆生土蛇藏物，属校坎。坎，水也，为隐伏。)
《尔雅》曰：莛藜，蝍蛆。(郭璞注曰：似蝗，大腹，长角，能食蛇脑。)
张揖《广雅》曰：蝍蛆，吴公也。
《庄子》曰：蝍蛆甘带。(司马彪曰：带，小蛇也。蝍蛆喜食其眼。)
《抱朴子》曰：南人入山，皆以竹管盛活吴公。吴公知有蛇之地，便动作於管中，如此，则草中便有蛇也。吴公见蛇，能以气禁之，蛇即死。
《淮南子》曰：月照天下，蚀於蟾蜍；螣蛇游雾，而殆蝍蛆。(蟾诸，月中虾蟆也，食月，故曰食於蟾诸。蝍蛆，盖吴公也。殆，犹畏也。)
沉怀远《南越志》曰：绥定县多吴公。其大者能以气吸蜥蜴。
刘欣期《交州记》曰：大吴公出徐闻县界。取其皮，可以冠鼓。(《宋永初记》亦同。)
沉莹《临海异物志》曰：晋安东南吴屿山，吴公千万积聚。或云：长丈馀以作脯，味似大虾。
《岭南异物志》曰：珠崖人，每清明见海中远山罗列皆如翠屏，而东西不定，悉吴公也。
《岭表录异》曰：蜈蚣，《南越志》云： 阁者，其皮可以鞔鼓。取其肉曝为脯，美於牛肉。 又云： 长数丈，能啖牛。俚人或遇之，则鸣鼓燃火炬以驱逐之。 
陶潜《续搜神记》曰：爰游道人，清苦沙门也。剡县有一家事蛊，人啖其食饮，无不吐血死。游诣之，主人下食，游依常咒愿，一双吴公，长尺馀，便於盘中跳走。游快饮食，安然无他。
王琰《冥祥记》曰：沙门安法开者，北人也。常见吴公长三尺自屋堕地，旋徊而去。
葛洪《遐观赋》曰：吴公大者长百步，头如车箱可畏恶。越人猎之，屠裂取肉，白如瓠，称金争买为羹炙。
