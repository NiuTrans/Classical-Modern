○蜘蛛
焦赣《易林·未济之蛊》曰：蜘蛛作网，以司行旅；青蝇嚵啖，以求膏腴。
又《纠戤遁》曰：蜘蛛南北，巡行网罟。杜季利兵，伤我心膂。
《毛诗·豳·七月·东山》曰：蟏蛸在户。(蟏蛸，长踦也。)
《诗义疏》曰：一名长脚。荆州河内谓之喜子，云此虫来着，当有亲客至。亦如蜘蛛，为网罗居之。
《诗义问》曰：蟏蛸，长足蜘蛛也。
刘芳《毛诗义筌》曰：蟏蛸，长〈虫奇〉，音崎岖之崎。小蜘蛛长脚者，俗呼为喜子。
《尔雅》曰：次蠹，(音秋)。蜘蛛。蜘蛛，蛛蝥。(音矛。)土蜘蛛，(在地中布网。)草蜘蛛。(络幕草间。)蟏蛸，长踦。 (音崎。小蜘蛛长脚者，俗呼为喜子。)
张揖《广雅》曰：鼄蝥，罔工，蠾〈虫臾〉，毒蜍也。
《魏志》曰：馆陶令诸葛原迁新兴太守，管辂往祖饯之，宾客并会。原自起，取燕卵、蜂巢、蜘蛛着器中，使射复。卦成，辂曰： 第三物觳觫长足，吐丝成罗，寻网求食，利在昏夜，此蜘蛛也。 举坐惊喜。
《抱朴子》曰：太昊师蜘蛛而结网。
又曰：或以赤班蜘蛛及七种水鸟，以合冯夷水仙丸服之，亦可以居死晷。又以途足下，则可以步行水上也。
《符子》曰：晋公子重耳奔齐，与五臣而游乎大泽掷晷。见蜘蛛布其网，曳其网而执豸以食之。公子重耳观之，顾谓其臣咎犯曰： 杆虫也，智植怠者矣，而犹役其智，曳其网而执豸以食之。况乎人之有智，而不能廓垂天之网，布络地之网，以供方丈之御，是曾不如蜘蛛掷昵，孰可谓之人乎？ 咎犯曰： 公子慎勿言也，终行之，则有邦有嗣矣。 
《金楼子》曰：衬搡龚舍，初随楚王朝宿未央宫，见蜘蛛焉。有赤蜘蛛大如栗，四面萦罗网，有虫触之而罥者，退而不能得出焉。舍乃叹曰： 吾生亦如是耳。仕宦者，人之网罗也，岂可淹岁？ 於是挂冠而退。时人笑之，谓舍为蜘蛛之隐。
扬雄《方言》曰：蜘蛛，朱蝥也。自关而西秦晋之间谓之蛛蝥，(匠箔东呼蝃蝥，音掇。)自关而东赵魏之郊之谓掷戛蛛，或谓之蠋蝓。(烛臾两音。)嘱蝓者，朱儒语之转。北燕朝鲜洌死戤间谓之毒蛇。(齐人又呼为杜公，亦言网公，音毒。)
束晳《发蒙记》曰：蝇生积灰，蜂出蜘蛛，腐木为萤火，蛴螬出朽刍。
皇甫谧《帝王世纪》曰：汤出，见罗者。汤下车，命解其三面而置其一面，更教之祝曰： 昔蛛蝥作网，今人学结。欲左者左，欲右者右，欲高者高，欲下者下；吾取其犯命者。 
郭璞《洞林》曰：流移道路，诸人并欲令郭璞射复，人人自持五月五日蜘蛛诸。物悉验，遂不复射。
《淮南万毕术》曰：蜘蛛途布而雨自晞。取蜘蛛置瓮中，食以膏，百日，煞以途布，而雨不能濡也。
又曰：取蜘蛛与水狗及猪肪置瓮中，密以新缣，仍悬室。后百日视之，蜘蛛肥，杀之，以途足，涉水不没矣。又一法：取蜘蛛二七枚内瓮中，合肪百日，以途足，得行水上，故曰： 蜘蛛途足，不用桥梁。 
王充《论衡》曰：观夫蜘蛛之丝，以网飞虫也，人之用诈安过之？
郭义恭《广志》曰：草蜘蛛在草上，色青；土蜘蛛在地上，春行草间，索索履地。
《西京杂记》曰：樊哙问陆贾曰： 古帝王人君皆云受命於天，云有瑞应。岂然乎？ 贾曰： 有之，夫目瞤得酒食，火花得钱财。乾鹊噪，行人至；蜘蛛集，百事喜。小故犹徵，大亦宜然。故目瞤则咒之，乾鹊噪则喂之，蜘蛛集则放之。况天下之大宝，人君重位，非天命何以得之？ 
刘敬叔《异苑》曰：陈郡殷家养子名琅，与一婢结好。经年，婢死，后犹往来不绝。后夕见大蜘蛛，形如斗盘，缘床就琅，便宴尔怡悦。母取而杀之，琅性理遂僻。
刘义庆《幽明录》曰：某郡张甲者，与司徒蔡谟有亲，侨住谟家。暂行数宿，过期不反。谟昼眠梦甲云： 暂行忽暴病，患心腹病痛，胀满不得吐下，某时死。 主人殡殓，谟悲涕相对。又云： 我病名乾霍乱，自可治之，但人莫知其药，故令死耳。 谟曰： 何以治之？ 甲曰： 取蜘蛛生断去脚，吞之则愈。 谟觉，使人往甲行所验之，果死。问主人病时日，皆与梦符。后有乾霍乱者，试用辄差。
《广五行记》曰：蜘蛛集於军中及人家，有喜事。
《梦书》曰：蜘蛛为大腹，其性然也。梦见蜘蛛，忧怀任妇人也。
葛洪《治疟方》曰：取蜘蛛一枚着饭中，吞即愈。
成公绥《蜘蛛赋》曰：独高悬以浮处，遂设网於四隅。南连大庑，北接华堂。左凭广厦，右依高廊。吐丝属绪，目引结纲。纤罗络漠，绮错交张。云举雾缀，以待无方。
张望《蜘蛛赋》曰：余啸咏蓬庐，傲步丘园，览蜘蛛之为虫焉，乘虚运巧，构不假物，欲足性命，萧然靖逸，良可玩也。伊蜘蛛之为虫，纵微性乎天壤。禀妙造于化灵，忽无碍而无想。吐自然之纤绪，先皇羲而结网。凭轻虏馛隐显，应大明之幽朗。
○缢女
《尔雅》蜆，缢女也。(孙炎曰：小黑虫，赤头，三辅谓之缢女。此虫多，民多缢死。郭璞症曰：喜自经死，故曰缢女。)
《异苑》曰：缢女，虫也，一孟见，长寸许，头赤身黑，恒吐丝自悬。昔齐东郭姜既乱崔杼之室，庆封杀其二子，姜亦自经。俗传此妇骸化而为虫，故以缢女为名。
○马蚿(音贤)
《尔雅》：蛝，(音闲。)马践(仕板切。)也。(郭璞注曰：马蠲蚐也。俗呼马〈虫逐〉，蚐音均。)
张揖《广雅》曰：蛆(子鱼切。)蟝，(强鱼切。)马〈虫逐〉。(音逐。)马〈虫逐〉，马蚿也。
《宋书》曰：王素声誉甚高。山中有蚿，其声清长，听之使人不厌，而其形甚丑。素乃为《蚿赋》以自况。
《鲁仲猎萦》曰：谚云：百足虫，三断不蹶者，持之者众。
《文子》曰：善用人者，若蚿之足，众不相害。(《淮南子》同。)
《庄子》曰：夔怜蚿，蚿怜蛇。夔谓蚿曰： 吾以一足趻(士今切。)踔(敕卓切。)而行，子无如矣。今子使万足，独奈何？ 蚿曰： 不然。子不见夫唾乎？喷则大者如珠，小者如露。今予动吾天机，不知所以然。 (司马彪曰：北燕谓蚿为且渠也。)
《淮南子》曰：季夏，草为蚈。(草得阴而死，极阴中反阳，故化为蚈。蚈，马蠸也。蠸音权。)
又曰：良将之卒，若虎之牙，若兕之角，若鸟之羽，若蚈(音牵。)之足。(蚈，马蠸也。)
又曰：蚈足众，走不及蛇。物固有小不如大也。
《明堂月令》曰：腐草为蠲。
扬雄《方言《曰：北燕，马蚿谓之蛆蟝。
张茂先《博物志》曰：马蚿，一名百足。中断则头尾各异行而去。
《本草经》曰：马陆，一名百足。
《吴氏本草经》曰：一名马轴。
○蝔
《淮南子》曰：蝔知将雨。(高绣曰：蝔，虫也，大如笔管，长三寸馀。蝔音皆。)
○竹虫
《淮南万毕术》曰：竹虫饮人，自言其诚。(竹虫三枚，竹黄十枚，治之。欲得人情，取药如大豆，烧酒中，饮之，不令醉。以问其事，必得其实也。)
○蓼虫
孔丛《蓼虫赋》曰：睹兹茂蓼，纷葩吐荣。爰有蠕虫，厥状似暝。群聚其间，食之以生。悟物托事，以况乎人。幼长斯蓼，莫知其辛。
○蛴螬
《毛诗·硕人》曰：肤如凝脂，领如蝤蛴。(蝤蛴，蝎虫也。)
陆机《毛诗疏义》曰：蛴螬生粪中。
《尔雅》曰：蟦，(音汾。)蛴螬也。(郭璞症曰：在粪土中者。)蝤蛴，蝎。(在木中有也。今虽通名之为蝎，所在异也。)
《庄子》曰：乌足根为蛴螬。(司马彪曰：乌足，草名，生瞬颠。音齐曹也。)
《淮南万毕术》曰：委吵劣螬。(以秋冬获黍，置沟中，即生蛴螬也。)
王充《论衡》曰：蛴螬化为复育，复育转为蝉。
扬雄《方言》曰：蠀螬谓之蟦，(蜚翠。)自关而东谓之蝤蠀，(酋资两音。)或谓之卷属，(书卷。)或谓之蝖。(亦呼堂齐，或呼地蚕。宣斛两音。)梁益之间谓之蛒，(音格。)或谓之蝎，或谓之蛭(音质)蛒。秦晋之间或谓之蠹，或谓之天蝼。(案，《尔雅》云：，天蝼。谓蛞蝼耳。而《方言》以为蝎，未详其义也。)
《博物志》曰：蛴螬以背行，駃於用足也。
祖台之《志怪》曰：吴中书郎盛冲至孝。母王氏失明，冲暂行，敕婢食母。婢乃蒸蛴螬蒸食之，王氏甚以为美，而不知是何物。儿还，王氏语曰： 汝行，婢进吾一食，甚甘美，然非鱼非肉。汝试问之。 既而问婢，服食是蛴螬。冲抱母恸哭，母目霍然立开。
《本草经》曰：蛴螬，一名蟦齐，主治血痹。
○蝼蛄
《子然》曰：有一人身着练单衣袷直造席，捧手与子然语。子然问其姓名，即答云： 仆姓卢明宄，家在壈溪边，临水。 复经半牙晷，其作人掘田塍西沟边蚁蛭，忽见大坎沟中，蝼蛄将近斗许，而有数头极壮，一个弥大。子然至是始悟曰： 近日客卢钩，反音则蝼蛄也；家在壈溪，即西坎也。 悉灌以沸汤，自是遂绝。
《搜神记》曰：庐陵太守平原庞企，字子及。自说其乃祖非罪系狱时，有蝼蛄虫行其左右，谓曰： 尔有神，当活我。 因投饭与之，食尽复来，形稍大，数日形如豚。及当刑，蝼蛄夜掘壁为孔以出。故庞氏常祠蝼蛄。
葛洪《治箭钩在咽喉不出方》曰：用蝼蛄脑涂之，即出。
范汪《治不得小便方》曰：取蝼蛄大者二枚，断取体下，以一升水渍之，去皮饮之，须臾便通。
《本草经》曰：〈虫留〉蛄，一名天蝼，一名螜，产难出，刺在肉中，溃痈肿，下哽咽，解毒，愈恶疮。
陶弘景《本草经》曰：蝼蛄，味咸，寒。取自出者，其自腰以前甚涩，主止大小便。
○尺蠖
《周易·下系辞》曰：尺蠖之屈，以求伸也；龙蛇之蛰，以存身也。
《尔雅》曰：蠖，蚇蠖。(今蝍〈虫就〉也。)
《晏子春秋》曰：弦章谓景公曰： 尺蠖食黄即身黄，食苍即身苍。 
《说文》曰：尺蠖，曲信虫。(信音申。)
《方言》曰：蠀(音资。)〈虫就〉(子六切。)谓之尺蠖。(郭璞注曰：步屈也。)
曹子建《长歌行》曰：尺蠖知屈伸，体道识穷达。
傅休奕《潜通赋》曰：蠖屈体以求伸兮，龙阶木而升云。
鲍明远《尺蠖赋》曰：智哉尺蠖！观机而作。伸非向厚，诎非今薄。静值泉渟，机躁遇风惊。起轩躯而旷莽，伏累气而并形。冰炭弗触，韦刃靡迕。逢险蹙迹，值夷舒步。忌好退之见猜，哀必进之为蠹。每骧首以瞰途，常景行而翻路。故身不豫托，地无前期；从方而应，何虑何思？是以军算慕其权，国容拟蒲颁，高贤图之隐沦，智士以之藏见。笑蛇灵之久蛰，羞龙德之方战。
郭璞《尺蠖赞》曰：贵有可贱，贱有可珍。嗟兹尺蠖，体此屈伸。论配龙蛇，见叹圣人。
张协《七命》曰：鹪〈冥鸟〉飞而生风，尺蠖动而成响。
