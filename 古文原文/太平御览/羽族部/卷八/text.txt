○鹊
《礼记·月令》曰：季冬之月，鹊始巢。
《诗》曰：《鹊巢》，夫人之德也。国君积行累功，以致爵位，夫人起家而居有之。
又曰：鹊之疆疆，鹑植导奔。
又曰：防有鹊巢，邛有旨苕。谁侜予美？心焉忉忉。
《尔雅》曰：鹊〈具鸟〉丑，其飞翪。(郭璞症曰：丑，娄也。翪，竦翅上下翪也。)
《易通卦验》曰：鹊者，阳鸟。先物而动，先事而应，见於木风之像。今失节不巢，阳气不通，故言春不东风也。(《周书》曰：小豪戤日，鹊始巢。)
《汉书·梅福传》曰：今陛下既不纳天下之言，又加戮焉。夫鸢鹊遭害，则仁鸟增逝。
《魏志》曰：管辂至安德令刘长仁，忽有鸣鹊来，在阁屋上，其声甚急。辂曰： 鹊言：东北一妇昨杀夫，牵引西家人离娄。候不过日，在虞、渊之际，告者至矣。 到时，果有东同伍民来告邻妇手杀其夫，诈言： 西家人与夫有嫌，杀我婿也。 
《吴志》曰：赤乌十二年，有两乌衔鹊堕东观，权使领丞相朱据燎鹊以祭。
又曰：孙和为南阳王，之长沙，行过芜湖，有鹊巢于帆樯，故官僚皆忧惨，以为墙木倾危之像。
《晋书》曰：王澄为荆州，将之镇，送者倾朝。澄见树上鹊巢，便脱衣上树，探鷇而弄之。神气萧然，旁若无人。
又曰：凉李歆时，通街大树上有乌鹊争巢，鹊为乌所杀。
《宋书》曰：徐羡之拜司空，有双鹊於太家鼏东，鸱尾鸣唤。
《后魏书》曰：李崇为扬州刺史时，有泉水涌於八公山顶；寿春城中，有鱼无数从地涌出；野鸭群飞入城，与鹊争巢。
《北齐书》曰：武卫奚永洛与河内人张子信对坐，有鹊鸣于庭树，斗而堕焉。子信曰： 鹊言不善，向夕若有风从西南来，历树拂堂角，则有口舌事。今夜有人唤，必不得往。 钟信去后，果有风来。至夜，高俨使召永洛，且云敕唤。永洛欲赴，其妻苦留，称堕马孝折，遂免于难。
又曰：李玄贞，字玄操，信州刺史希礼之子也。常咏鹊，其佳句云： 东立朝雨霁，南飞夜月明。 为知音所赏。
《隋书》曰：郭俊字弘文，太原人。家门雍睦，七叶共居。犬豕同乳，乌鹊通巢。时人以为义感。州县上其事，上遣平昌公宇文(房密切。)诣其家，劳问之。御史柳彧巡省河北，表其门闾。
又曰：翟普林父母俱终，哀毁殆将灭性。庐于墓侧，有二鹊巢其庐前树。每入其庐，驯狎无所惊惧。
《唐书》曰：高祖围尧君素於蒲州。粮尽，人相食。有乌鹊巢其发石车之上，人心遂离。为李楚客斩首，传之京师。
又曰：大历八年夏四月，乾陵上仙观天尊殿有双鹊衔柴及泥，补葺殿之隙坏凡一十五处。宰臣等上贺曰： 臣闻孝至於天，则祥发陵邑；德被於物，则化及鸟兽。伏惟陛下，因心广教，弘道极和，时殷霜露之恩，流行云雨之泽。故前圣垂裕，歆於明诚；皇天报贶，锡以嘉应。异鹊来感，翔集可窥。迹此人谋，事归神化。望宜示中外，编诸史册。 
又曰：贞玄四年，中书省梧树上有鹊，以泥为巢。
又曰：窦申，宰相参之族子。参特爱申，每议除授，多恂于申。申或泄之，以招权受贿。每所至，人谓之 喜鹊 。
又曰：开成二年三月，真兴门外，鹊巢於古冢。
《庄子》曰：至德之世，乌鹊之巢，可攀援而窥之。
又曰：鹊上高城之绝，而巢於高树之颠，城坏巢折，陵风而起。故君子之居世也，得时则义行，失时则鹊起也。
又曰：庄周游乎雕陵之樊，(樊，藩也。游于栗园篱之内。)睹一异鹊，自南方来，翼广七尺，目大运寸。感周之颡而进於栗林。(感，触。)
《孙卿子》曰：古之王者，其政好生恶杀，乌鹊之巢可俯而窥。
《淮南子》曰：鹊巢知风之所起。(言鹊作巢，向风之所起为户。一实云：背风所起也。)
又曰：乾鹄知来而不知往，此修短之分也。(乾鹊，鹊也。见人有吉事之徵，则翛翛然；凶事之徵，则鸣啼。是知来。岁多风，则巢於下枝，而童子乃探其卵。是不知往。各有所能，故曰长短之分也。)
又曰：雁北向，鹊始加巢。(雁在彭蠡皆北面，征阳剿愦北过。鹊感阳而动，乃上加巢。)
又曰：赤肉悬则鸟鹊集，鹰隼鸷则众鸟散。物之散聚，交感以然。
《淮南万毕术》曰：鹊脑令人相思。(取鹊一雄一雌头中脑，烧之于道中，以与人酒中，饮则相思。)
《穆天子传》曰：西王母还归，世民谣忧以吟曰： 徂彼西土，爰居于野。豹虎为群，於鹊与处。(於读为乌。)嘉命不还，惟我惟帝女。 
《东方朔别传》曰：孝武皇帝时，闲居无事，燕坐未央前殿。天新雨止，当此时，东方朔执戟在殿阶旁，屈指独语。上从殿上见朔，呼问之： 生独所语者，何也？ 朔对曰： 殿后柏树上，有鹊立枯枝上，东向而鸣也。 帝使视之，果然。问朔何以知之，对曰： 以人事言之，风从东方来，鹊尾长，靶掮则倾，背风则蹶。必当顺风而立，是以知也。 
《西京杂记》曰：樊将军哙问陆贾曰： 自古人君皆云有瑞应，岂有是乎？ 贾曰： 有之。乾鹊噪而行人至，蜘蛛集而百事喜，况人君处重位乎？ 
《五行传》曰：昭帝玄凤中，有乌鹊斗於燕王池上，乌堕地。乌，类君之像。
《说文》曰：鹊，知太岁之所在。
《盐铁论》曰：中国所鲜，外国贱之。昆山之旁，以玉璞抵乌鹊。
魏太祖诗曰：月明星稀，乌鹊南飞，绕树三匝，何枝可依？
《博物志》曰：鹊巢开口背太岁，此非才知，任自然也。
崔豹《古今注》曰：鹊，一名神女。
《王子年拾遗录》曰：圆峤之山名环丘。上有方湖千里，多大鹊，高一丈，群飞于湖际，衔不周之粟於环丘之上。
郭子横《洞冥记》曰：帝解〈九鸟〉鸿之刀以赐东方朔，刀长三尺。朔曰： 杆刀，彩首阳之金铸为此刀，雄者以飞，雌者独在。金出九阳清溪，有鹊衔火於清溪之上。 
《广异记》曰：南方赤帝女学道得仙，居高阳愕山桑树上。正月一日，衔柴作巢，至十五日成。或作白鹊，或女人。赤帝见植弹恸，诱之不得。以火焚之，女即升天，因名帝女桑。今人至十五日焚鹊巢，作灰汁，浴蚕子招丝，像此也。
《式经·三十六禽变》曰：酉为乌鹊。
《五行书》曰：烧鹊置酒中，令家无盗贼。
○山鹊
《尔雅》曰：鸴，山鹊。(郭璞症曰：似鹊而有文彩，长尾，嘴脚皆赤。鸴，胡礭切。)
《说文》曰：鸴，山鹊，知来事也。
《搜神记》曰：常山张颢为梁相。天新雨后，有乌如山鹊，稍下堕地，民争取，即化为一圆石。颢椎破之，得一金印，文曰： 忠孝侯印 。颢以上闻，藏之秘府。颢后官至太尉。
○鸠
《左传》曰：郯子云： 少皞时，祝鸠氏，司徒者也；鹘鸠氏，司事者也。五鸠，鸠民者也。 (杜预注曰：祝鸠，鵻也。鵻鸠孝，故为司徒，主教民。鹘鸠，春来冬去，故为司事。治民欲聚，故以鸠为民也。)
《礼记·月令》曰：仲春之月，鹰化为鸠。
又曰：季春之月，鸣鸠拂其羽。(郑玄云：鸣鸠飞旦翼相击，趋农急也。)
《诗》曰：翩翩者鵻。(毛云：夫不也。《诗主疏》曰：一名取夫，一名浮鸠。幽州谓之佳，或谓雕。梁梁隹阳谓之隹也。)
又曰：宛彼鸣鸠。(毛云：鹘鸠也。《诗义疏》曰：班鸠也，《月令》 鸣鸠拂其羽 是也。隹阳人谓之班隹也。)
《尔雅》曰：信其，鳺鴀。鶌鸠，鹘鸼。鴡鸠，王雎。(郭璞注曰：鳺鴀今〈孚鸟〉鸠，似山鹊，短尾，青黑色，多声，江东亦名曰鹘鸼。雎鸠，王雎，雕类，江东呼鸮，好在江渚山边食鱼。《毛诗传》曰：鸟挚而有别。孙炎曰：鳺鴀，一名祝鸠。鹘鸼，一名鸣鸠。犍为舍人曰：鳺鴀，楚鸠，今梁谓之班鸠也。)
《周书·时训》曰：谷雨之日又五日，鸣鸠拂其羽。鸣鸠不拂其羽，国不治兵。
《后汉书》曰：杨由从人饮，敕诸生酒三行，严车去。请问其趣，由曰： 向社中木上有鸠鸟斗，兵之像。 由去后，舍中有斗者，果杀二人也。
《魏志》曰：管辂至郭恩家。有飞鸠来，在梁头鸣，甚急。辂曰： 当有老公从东方来，候豚一头，酒一壶。主人虽喜，当有小故。 明日，果有客如所占。而射鸡作食，箭从树间激中数岁女子，流血惊怖。
《梁书》曰：庾子与父域为巴西守，卒于郡，子舆奉丧还乡。初发蜀，有双鸠巢舟中。及至，又栖庐侧。每闻哭泣之声，必飞翔檐宇，悲鸣激切。
《隋书》曰：李得饶，性至孝。父寝疾，辄终日不食。及丁忧，水浆不入口。五日后，甘露降其庭树，有鸠巢其庐。
《孔丛子》曰：邯郸人正旦献鸠于赵简子，厚赏之。客曰： 正旦放鸠，厚恩也。得赏，竞捕之，不如勿赏。 简子曰： 善 。
《搜神记》曰：长安有张氏者，昼独处空室。有鸠自外入，止乎床。张氏恶之，畔而祝之曰： 鸠今来，为我祸耶？飞上承尘。为我福耶？来入我怀。 鸠飞入怀。以手探之，则不知鸠之所在，而得一金带钩焉，遂宝之。自是之后，子孙昌盛，有为必偶，资财万倍。蜀客至长安中，闻之，乃厚赂婢，婢窃钩以与蜀客。张氏既失钩，渐渐衰耗。而蜀客亦数罹穷厄，不为己利。或告之曰： 天命也，不可以力求。 於是赍钩以反，张氏复昌，故关西称 张氏钩 。
《说苑》曰：枭逢鸠，鸠曰： 子安之？ 枭曰： 我将东徙。 鸠曰： 何也？ 枭曰： 乡人恶吾鸣。 鸠曰： 子改鸣则可，不能改鸣，徙，犹恶子之声。 
《论衡》曰：夫令鸠、雀施气于雁、鹄，终不成子者，何也？鸠、雀之身小，雁、鹄之形大。
《广雅》曰：良皋，鸠也。骨鸼，鳻鸠也。役鸠、蔡鸠、辟皋、浮鸠、鵴鸠也。
《琴操》曰：舜耕历山，思慕父母。见鸠与母俱飞鸣，相哺食，益以感思，乃作歌。
《地理志》曰：荣阳有井，汉王避项羽于中。双鸠飞集井上，羽以为无人，故沛挂免，因以为名。故汉世正旦放鸠，为此也。
焦赣《易林·无妄之明夷》曰：千雀万鸠，与鹞为仇，威势不敌，虽众尾嫳。
《益部耆旧传》曰：广汉景毅为益州太守，鸠巢於厅事，雏卵孕育。
阮籍《鸠赋序》曰：嘉平中，得两鸠子，常食以黍稷。后卒为狗所杀，故为作赋。
傅咸《鸠赋序》曰：余舍下种楸，蔚然成林。闲居无为，有时游之。顾见班鸠，音声可悦，於是捕而畜之。既而驯扰，偶出之笼，无何失之。其后时时一来，飞翔低徊，似有恋焉。故聊为之赋。
挚虞《槐赋》曰：春栖教农童鸠。
孙氏《瑞应图》曰：白鸠，成汤时来，王者养耆老，尊道德，不以新失旧，则至。
崔豹《古今注》曰：平帝玄始二年，济南鸠生白子。
《吴录》曰：赤乌十二年八月，白鸠见章安。
《魏略》曰：文帝欲受禅，郡国奏白鸠十九见。
张升《白鸠颂序》曰：陈留郡有白鸠，出于郡界。太守命门下赋，曹吏张升作《白鸠颂》，曰： 厥名枭鸠，貌术雍容，丹青绿目，耳像重重。 
《会稽典录》曰：皮延，字叔然，会稽山阴人。养母至孝。居丧，有白鸠巢庐侧，遂以终丧。
又曰：郑弘迁临淮太守。郡民徐宪在丧致哀，白鸠巢庐侧。弘举为孝廉，朝廷称 白鸠郎 。
《晋书》曰：太始八年，白鸠二集太庙南门左。
左九嫔《白鸠赋序》曰：太始八年，鸠巢於庙阙，而孕白鸠一诗，毛色甚鲜。晋金行之应也。
《广州先贤传》曰：顿琦，字孝异，苍梧人，至孝。母丧，琦独身立坟，历年乃成。居丧逾制，感物通灵。白鸠栖息庐侧，见人辄去，见琦而留。
又曰：沛国戴文谌居阳城山，有沙驳焉。其撇昰是妖魅。神已知之，便去，作一五色鸟，白鸠数十只从，有云复之，遂不见。
《南史》曰：姚察丁后母杜氏丧，解职。在服制掷晷，有白鸠巢于户上。
《方言》曰：〈孚鸟〉鸠，自关而东，周郑之郊、韩魏之都谓之郎睪，其〈役鸟〉鸠谓之睪。其关西，秦汉之间谓之鵴鸠，(郭璞注曰：间匊。)其大者谓之颁(音班)鸠，其小者谓之役鸠，(今荆鸠也。)或谓之〈蔡鸟〉鸠，(音蔡。)或谓之鸡鸠，或谓之鹘鸠，梁宋之间谓之佳鸠。《传》曰： 鸠氏，司空者也。 
《毛诗义疏》曰：匠箔南鸟大如鸠而黄，啼鸣相呼不同集，谓金乌。或云： 黄 当为 鸠 声转，故名移也。又云鸤鸠，一名爽鸠。又云是鹯。
《周礼·夏官上·罗氏》曰：中春，罗鸟献鸠，以养老，因行羽物。(郑玄注曰：春，鹰为鸠。与春鸟变旧为新，宜以养老，助生气也。)
《尔雅》曰：鸠，鴶鵴。(郭璞症曰：今之布谷，江东呼获谷。《方言》云戴胜。或云鹯。谢氏曰：布谷类也。)
《续汉书·礼仪志》曰：仲秋之月，县道皆案户民。年始七十者，授之以玉杖，餔之以糜粥。八十、九十，礼有加，赐玉杖，长九尺，端以鸠为饰。鸠者，不噎之鸟也。欲老人不噎，所以爱民也。
《魏书》曰：乌丸俗：耕种常以谷鸟为候。
《淮南子》曰：孟夏之月，以熟穀米，(熟亦长也。)雄鸠长鸣，为帝侯岁。(鸠，布谷也。)
《风俗通》曰：俗说：高祖与项羽战，败于京索，遁丛薄中。羽追求之时，鸠正鸣其上。追者以鸟在无人，遂得脱。后及即位，异此鸟，故作鸠杖，以赐老者。案：少皞五鸠，鸠民者，聚民也。《周礼·罗氏》 献〈九鸟〉养老 ，汉无罗氏，故作鸠杖以扶老。
《楚辞》曰：进雄鸠之耿耿兮，(耿耿，小节貌。)谗纷纷而蔽之。
又曰：鸣鸠栖於桑榆。(言鸠于桑榆之上奋翼得其所。)
冯敬通《与任武达书》曰：妇口如布穀。
《孙卿子》曰：南方有鸟焉，名曰蒙鸠。以羽为巢，而编之发，系之苇苕。风至苕折，子死卵破。巢非不完也，而系者然。
《南方草物状》曰：番鸠，生海边土穴中，里民常以腊月、正月捕食，味如蟹。得过十馀，不可复食。合浦、交趾、九真有之。
○鷃
《左传》曰：郯子云： 少皞鸷以鸟明遒。青鸟氏，司启者也。 (杜预注云：青鸟，鸧鷃也，立春鸣，立冬去。)
《尔雅》曰：鳸，鷃也。(郭璞症曰：今鷃雀也。犍为舍人曰：主趋民收麦，不得晏起也。)
《说文》曰：鷃，也。从 鸟 ， 晏 声。
《春秋考异邮》曰：水灭火，故虻螫鷃。(宋均注曰：鷃，柔良之鸟，鷃于水也。)
《春秋运斗枢》曰：机星散为鷃。德义少，残百家，则鷃无头。
《易通卦验》曰：立春、雨水，鸧鷃鸣。(郑玄云：鷃，苍状也。)
《广志》曰：鷃常晨鸣，如鸡，道路贾车以为行节。出西方。
《庄子》曰：穷发之北，有鸟焉，其名曰鹏。翼若垂天之云，搏扶摇羊角而上者九万里，斥鷃笑之曰： 我腾跃上，不过适甸亻刃下，翔蓬蒿之间，此亦飞之至也，而彼且奚適？ 
又曰：载鼷以车马，乐鷃以钟鼓。
《国语》曰：晋平公射鷃，使竖襄搏之，失。公怒，将杀之，叔向闻之。夕，够枣，叔向曰： 君必杀之！昔吾先君唐叔射兕於徒林，殪以大甲，以封于晋。今君射鷃，鷃不世，搏而不得。是扬君耻也，勿令远闻！ 公忸怩颜，乃趣舍之。注，贾逵解曰： 徒林，园中地也。言唐叔有才艺，封于晋。 
《吕氏春秋》曰：乱国之妖，有雉生鷃。
《车凌别传》曰：鷃雀椿能乘激风以飞。
○鹖鴠
《方言》曰：周、魏、宋、楚之间谓〈旱鸟〉鴠，或谓之独舂。自关而东，谓之城旦，或谓之倒悬，或谓之鴠。自关而西，秦陇之内谓之鹖鴠。(郭璞症曰：鸟似鸭，五色，各无毛，赤祼。昼夜鸣，独春好俯仰也。倒悬，好似悬于树也。)
《广志》曰：侃旦，冬毛希，夏毛盛。
《礼记·月令》曰：仲冬之月，〈旱鸟〉鴠不鸣。(郑玄注曰：肼旦，求旦之鸟。)
又曰：《诗》云： 相彼盍旦，尚犹患之。 
《易通卦验》曰：冬至，鹖旦不鸣。(郑玄曰：随应寻至也。入穴。寒征也。)
《说文》曰：鴠，可旦也。
《盐铁论》曰：大夫曰： 鹖鴠夜鸣，尾嫳于明。 
《周书·时训》曰：大雪之日，〈旱鸟〉鴠不鸣；〈旱鸟〉鴠犹鸣，国多讹言。
