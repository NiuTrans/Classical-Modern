○鸟
《周礼》曰：庖人供六禽：辨其名物。(六禽，雁、鹑、鴳、雉、鸠、鸽。)
又曰：中秋献良裘，王乃行羽物。(行羽物，以飞鸟赐群吏。中秋，鸠化为鹰，顺其始杀，大班羽物。)
又曰：射鸟氏掌射鸟，祭祠以弓矢殴鸟鸢。凡宾客、会同、军旅，亦如之。
又曰：罗氏掌罗乌鸟，蜡则作罗襦。(天子大蜡，谓十二月合取万物而素飨之。襦，细密之罗。)
又曰：中春，罗春鸟，献鸠以养国老，行羽物。(春鸟，蛰而始出，是时鹰化为鸠。春鸟变旧为新，宜以养老助生气。行谓赋物。)
又曰：掌畜，掌养鸟，而阜蕃教扰之。(鸟之可养盛大蕃息。)祭祠供卵鸟，(其卵可荐之鸟。)四时贡鸟物，(鸮雁之属，以四时来。)共逝献之鸟。(雉及鹑、鴽之属。)
又曰：翨氏(翨音翼。)掌攻猛鸟，各以其物为媒而掎之，(猛鸟，鹰、隼之属。置其所食之物於绢中，鸟来下则掎其脚。)以时献其羽翮。
又曰：哲簇氏，(哲音摘，又他历切。簇音苍独切。)掌复夭鸟之巢，(复，毁也。夭鸟，恶鸣之鸟，若鸮鵩。)以方书十日之号、十有二辰之号、十有二月之号、十有二岁之号。
又曰：庭氏，掌射国之夭鸟。若不见其鸟兽，则以救日之弓、救月之矢夜射之；中若神也，则以太阴之弓与枉矢射之。
《礼》曰：献鸟者，佛其首。
又曰：执禽者左首。
又曰：大罗氏，天子之掌鸟兽者也。
又曰：鸟皫色而沙鸣，郁。(皫，普表切。)
又曰：凡竖天地之间者，有血气之属必有知，有知之属莫不知爱其类。今是夫鸟兽则失丧其群匹，越月逾时焉，则必反巡，过其故乡，翔回焉、鸣号焉、踯躅焉、踟蹰焉，然后乃能去之。小者至于燕雀，犹有啁噍之顷焉，然后乃能去之。故有血气之属者莫智于人，故人于其亲也，至死不穷。
《传》曰：或叫于宋大庙曰： 譆譆！出出！ 鸟鸣于亳社，如曰 譆譆 。
又曰：郯子来朝，公与之宴。叔孙昭子问焉，曰： 少皞氏以鸟明遒，何？ 郯子曰： 我高祖少皞挚之立也，凤鸟適至，故纪于鸟，为鸟师而鸟名。 
又曰：鸟则择木，木岂能择鸟？
《诗》曰：伐木丁丁，鸟鸣嘤嘤。嘤其鸣矣，求其友声。
《易》曰：显比，王用三驱，失前禽，邑人不诫，吉。
又曰：井泥不食，旧井无禽。
又曰：旅鸟焚其巢。
又《小过》曰：有飞鸟之像焉。飞鸟遗之音不宜上，宜下，大吉，上逆而下顺也。
《书》曰：日中，星鸟，以殷仲春，厥民析，鸟兽孳尾。(孔安国曰：乳化曰孳，交接曰尾。)日永，星火，以正仲夏，厥民因，鸟兽希革。(夏时，鸟兽毛羽希少，改易。革改。)宵中，星虚，以殷仲秋，厥民夷，鸟兽毛毨(毨理也。毛更生整理也。)日短，星昴，以正仲冬，厥民燠，鸟兽氄毛。(鸟兽皆生毳细毛也。)
《周书·旅獒》曰：珍禽奇兽，弗育于国。
《论语》曰：鸟之将死，其鸣也哀。
又曰：鸟兽不可与同群。
《尔雅》曰：鸟之雌雄不可别者，以翼右掩左，雄；左掩右，雌。鸟之少美长丑为鹠鷅。二足而羽谓之禽。
《春秋演孔图》曰：鸟化为书，孔子奉以告天。赤爵集书上，化为黄玉，刻曰： 孔提命仰应法为赤制。 
又曰：黑帝治，生五角之禽以触民。(宋均注曰：阳数五也。)
《春秋考异邮》曰：鸟鱼者阴中阳，阳中阴，皆卵生以类翔。故鱼从水，鸟从阳。凡飞翔羽翮柔良之禽兽，皆为阳。阳气仁，故鸟哺公。(鸟飞于风，鱼浮之水，是故阳气轻劲也。含二气，故生卵。)吞龁者，八窍而卵生。(鸟鸡类也。)
《瑞颖咱王世纪》曰：禹葬会稽，有群鸟为民田，春耕则衔去草根，秋则啄除其芜秽，谓之鸟社。
《禽经》曰：山禽之咮多短，水禽之咮多长；山禽之尾多修，水禽之尾多促。林鸟以朝嘲，水鸟以夜〈口夜〉。
《序命历》曰：羲皇、燧人，始名物虫鸟兽之名。
《尚书考灵曜》曰：鸟为春候。
《归藏·启筮》曰：金死戤子，其名曰羽蒙。乃占之曰，羽民是生百鸟。
《史记》曰：秦仲知百鸟之音，与之语，皆应焉。
又曰：楚庄王即位三年，不出号令，日夜为乐，令国中曰： 有敢谏者，死无赦！ 伍举入谏，庄王左抱郑姬，右闭唇女，坐钟鼓之间。伍举曰： 愿有进隐。 (隐为隐藏其意。)曰： 有鸟在于阜，三年不蜚不鸣，是何鸟也？ 庄王曰： 三年不蜚，蜚将撤觎；三年不鸣，鸣将惊人。举退矣，吾知之矣。 
又曰：楚顷襄王十八年，人有好以弱弓微缴加归雁之上者。王闻而召之，问焉，对曰： 小臣之好射鶀(音其。)雁罗鸗，(徐广曰：鸗，〈鸟邑〉也。音龙。)小矢之发也，何足为大王道哉！且称楚之国，大王之贤，所弋非特此也。昔者三王以弋道德，五伯以弋战国。故秦、魏、燕、赵者，其雁也；齐、鲁、韩、魏者，青首也；(青首，小凫有青者。)邹、费，郯、邳者，罗鸗也。外则其馀则不足射也。见鸟六双，(以喻上文秦赵等十赌搡，故曰六双。)惟王何取。王何不以圣人为弓，勇士为缴，时张而射之，此六双者可得而囊载也。其乐非特朝夕之乐也，其获非特凫雁之实也 。
《汉武故事》曰：武帝作玉堂，以玉璧薄椽头，铸为大鸟，黄金途，长五丈，栖屋上。
《续汉书》曰：杨震将葬，大鸟来止亭树，下地安行，到柩前正立，低头泪出。众人更共摩收抱持，终不惊骇。其鸟五色，高丈馀，两翼长二丈三尺，人莫知其名也。
《魏志》曰：高唐隆临终上疏谏明帝： 臣观黄初之际，天兆其戒，异类之鸟育长燕巢，口爪俱赤。此魏室之大异也。 
《晋书》曰：赵脱凶篡位，时于殿上得异鸟，问皆不知名。其日向夕，宫西有素衣小儿言： 是服刘鸟。 伦使录小儿并鸟闭置空室。明旦开视，户如故，并失人鸟所在。伦目上有瘤，以为妖焉。
《南史》曰：甄括，字彦约，中山无极人也。居江陵，数岁，丧父，哀感有若成人。家贫，养母常得珍羞。及居丧，庐於墓侧，恒有鸟，玄黄杂色，集於庐树。括哭则鸣，哭止则止。
《齐书》曰：曲江公萧遥欣，年七岁，出时，有一左右小儿善弹，飞鸟无不应弦坠落。欣曰： 凡戏多端，何急弹！此鸟自空中翔飞，何关人事？无趣杀此生！ 煮右感其言，遂不复弹鸟。
《梁书》曰：何胤退居吴武丘寺，讲经论常，禁杀。有异鸟如鹤，红色，集讲堂，驯狎如家禽。
《南史》曰：海中浮鹄山，去地千馀里。上有女人，年三百岁。有女道士百四五人，年并出百，俱在山中学道，遣使献红席。梁武帝方舍身时，其使適至。此草常有红鸟居下，故以名。观其图状，则鸾鸟也。
又曰：梁武帝舍身时，有男子，不知何许人，於众中自割身以饴饥鸟，血流遍体，而颜色不变。开讲日，有三足鸟集殿之东户，自户適於西南悬楣，三飞三集。白雀一见於重云阁前连李树。
《后魏书》曰：波斯国有鸟，形如橐驼，有羽翼，飞而不能高。食草与肉，亦能啖火。驰走甚疾，一日能七百里也。
又曰：彭城王勰从沔北除使持节、都督南征诸军事、正中军大将军府。勰於是亲勒大众。须臾，有二大鸟从南而来，一向行宫，一向府幕，各为所获。勰言於帝曰： 始有一鸟，望旗颠仆，臣谓大吉。 帝戏之曰： 鸟之畏威，岂独中军之略也？吾亦分其一耳，此乃大善。 
《北史》曰：豆周卢勣为渭州刺史。鸟鼠山绝壁千仞，由来乏水，诸羌苦之。勣马足所践，忽飞泉涌出。有白鸟翔止厅前，乳子而后去。人为之谣曰： 我有丹阳，山飞映铂，济戎夷人，神鸟来翔。 
《隋书》曰：炀帝征辽东，帝舍临顿，见大鸟丈馀，缟身朱足，游泳自若。上异之，诏虞绰为铭。帝览而善之，命有司勒於海上。
又曰：大业十二年二月甲子夜，有二大鸟似雕，飞入大业殿，止於殿〈土居〉，至明而去。
又曰：王世充将欲篡位，罗取杂鸟，书帛系其颈，自言符命而散放之。或有弹射得鸟而来献者，亦拜官爵。
《唐书》曰：太宗谓褚遂良： 学问稍长，性亦坚正。既写忠诚，甚亲附於朕。譬如飞鸟依人，自加怜爱。 
又曰：永徽中，吐火罗国献大鸟，高七尺，其足似驼，有翅而能飞，日行三百里，能啖铜铁。夷俗呼为驼鸟。上以太宗怀远所致，献於昭陵，乃刻像於陵之内。
又曰：永徽中，万年宫有小鸟生大鸟。
又曰：大历八年，有大鸟见於武功县，群鸟随而噪之。武功县神策行营将张日芬射而获之，以献。是鸟肉翅狐首，四足，足有爪，其广四尺三寸，其毛诗赤，形类蝙蝠。
又曰：大中十年，舒州吴塘堰有众禽成巢，阔七尺、高一丈。而水禽山鸟鹰隼燕雀之类，无不驯狎。又有鸟，人面绿毛，爪喙皆绀色，其声曰甘，人呼为甘虫。
《庄子》曰：飞鸟之影，未常动也。
《文子》曰：有某菜愦，张罗待之，得鸟者，一目也；今为一目之罗，即无得鸟时。
《孙卿子》曰：鸟穷则啄，人穷则诈。
《淮南子》曰：鸟排空而飞，兽厥石而走。
又曰：射者扞乌号之弓，弯綦卫之箭，重之羽蓬、蒙子之巧，以要飞鸟，犹不能与罗者竞多。何则？以所持之小也。张天下以为之笼，因江海以为之罟，又何亡鱼失鸟之有乎？
又曰：一目之罗，不可以得鸟；无饵之钩，不可以得鱼；遇士无礼，不可以得贤德。
又曰：毛羽者，飞行之类也，故属於阳。
又曰：系舟死晷，鸟闻之高翔，鱼闻之沉渊。
又曰：鸟不于防者，虽近弗射；(鸟，燕之属是也。)其当道者，虽远弗释。(当道，谓作防客者，故曰不释也。)
又曰：夫飞鸟主巢，狐狸主穴。巢者，巢成而得宿焉。趋舍行义，亦人之所栖瞬蘙。
又曰：鸟鱼皆生於阴，属於阳，故鸟鱼皆卵。鱼游於水，鸟翔于云。
又曰：羽嘉生飞龙，(羽嘉，羽虫之先也。蜚龙，龙之有羽者。)飞龙生凤皇，凤皇生鸾鸟，鸾鸟生庶鸟。凡羽者，生于庶鸟也。
又曰：蒲且之连鸟於百亻刃之上，而詹何之鹜鱼於大渊掷晷，此皆得清净之道也。
又曰：羽者妪伏，毛者孕育。
《淮南万毕术》曰：人面击地，飞鸟自下。(取蘗木为人形似鸟，而血途人面，以击地，飞鸟自下。)
《抱朴子·军术》曰：众鸟群飞，徘徊军上，不过三日，有暴兵至焉；鸟聚军中，揭薠赏功增秩；鸟集将军之旗，将军增官；鸟集军中，莫知其名，败军也。
《阮子》曰：高鸟相木而集，智士择士而翔。
《晏子春秋》曰：景公射鸟，野人骇之，公令吏诛之。晏子曰： 鸟兽故非人所养，野人骇之，不亦宜乎？ 公曰： 善。自尔已来，一弛鸟兽之禁。 
又曰：景公好弋。使颜涿主聚鸟而亡，公召吏杀之。晏子曰： 诸侯闻之，以君重鸟轻士。 公曰： 勿杀。 
《春秋后语》曰：淳于髡曰： 夫鸟同翼者聚飞，而兽驮葶者俱行，各有俦也。 
又曰：魏有吏羸脉者，与王辞哭下，仰见飞鸟，引弓虚发而鸟堕下。魏王怪而问曰： 何以得至此？ 羸脉曰： 杆孽生也。 王曰： 先生何以知之？ 对曰： 其飞徐，其鸣悲。其飞徐者，故疮痛也；其鸣悲者，久失群也。故疮未息，而惊心未去，闻弦音烈而高飞，故陨也。 (孽，馀也。先被伤而馀疮未差，故闻弦声而旧创痛，惊而陨也。创与疮同。)
又曰：燕王使骑劫代将，乐毅奔赵，士卒离心。田单乃令城中食者先祭先祖於庭中，飞鸟悉飞舞其上，或下啄其食。燕人皆怪之。
《穆天子传》曰：旷原之野，飞鸟之所解羽。舂之山，飞鸟之所栖。舂山之泽，清水温泉，飞鸟百兽之所饮食。
《家语》曰：孔子在卫，颜回侍侧。闻哭声甚哀，子曰： 回，汝知此何哭？ 对曰： 杆哭非但为死，又为生离。回闻桓山之鸟生四子焉，羽翼既成，将分於四海，其母悲鸣而送之，哀声有似於此，谓其往而不返也。回窃以音类而知之。 
又曰：苍鸟群飞，孰使萃之？(苍鸟，苍雁。)
又曰：稷维玄子帝何笃？投之水上鸟何燠？(投，弃。燠，温。鸟以羽翼复荐之。)
《白虎通》曰：鸟所以飞何？鸟者，阳也。飘轻，故飞也。禽者，何？鸟兽之总名，明为人所禽制。
蔡邕《月令章句》曰：天官五兽，前有朱雀、鹑火之体。凡鸟生於水。
《冲波传》曰：颜渊、子路於洙泗见五色鸟，由曰： 荧荧之鸟也。 (见色分明，故曰荧荧也。)
《广志》曰：东齐多鸟爵，千百为群。小户种谷，咸以爵为患。
《文士传》曰：张衡有巧艺。常作木鸟，假以羽翮，腹中施机，能数里飞。
《博物志》曰：子路与子贡过郑神社，社树有鸟。子路捕鸟，神社牵挛子路，子贡说之，乃止。
又曰：会稽山阴，禹葬焉。圣人化感鸟兽，故像为民佃；春耕，鸟衔拔草根，秋啄除其秽。故县官禁民不得杀伤此鸟，犯者，刑之无赦。
《会稽典录》曰：夏方，字文正，家遭疠，父母串叔一时死，凡十三丧。方年十四，昼则负土哀号，暮则扶棺哭泣。比葬，年十七，乌鸟集聚，猛兽乳其侧。
《幽明录》曰：符坚时，有射师经嵩山，望见松树上有一诗白鸟，似鹄而大。至树下，又见一蛇，长五丈许，树上取鸟，未至鸟一丈，鸟便欲飞，蛇张口歙之，鸟不得去，缤纷。一食顷，鸟转欲困，射师引弩射三矢，蛇陨，而鸟得飏去。须臾，云晦雷发，惊耳骇目。而向鸟徘徊其上，毛落纷纷。雷息电灭，鸟亦高飞。
《十州记》曰：祖沷州有不世之草，似菰苗。秦始皇时，死者横道。有鸟如乌状，衔此草以复死人面，皆登时起坐而遂活也。
《异苑》曰：兰陵昌虑县华山有井，鸟巢其中，金喙，黑色而圆翅。此禽见则大水。
《荆楚岁时记》曰：春分日，民并种戒火草於屋上。有鸟如乌，先鸡而鸣 架架格格 。民候此鸟则入田，以为候人架犁格也。
又曰：夏七月，有鸟名获穀，其声自呼。农人候此鸟，则犁把上岸。
