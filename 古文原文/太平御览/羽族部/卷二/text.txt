○凤
《春秋孔演图》曰：凤，火精。
《春秋玄命苞》曰：火离为凤。
《礼运》曰：凤以为畜，故鸟不獝。(况必切。)
又曰：升中于天，而凤皇降，龟龙假。
又曰：四灵为畜。何谓四灵？麟、凤、龟、龙之谓。
又曰：无水旱、昆虫之灾，凶饥妖孽之疾，故天不爱其道，地不爱蒲唉，人不爱其情，则凤皇在郊薮，其馀鸟兽卵胎皆可俯而窥也。
《左传》曰：陈大夫卜妻敬仲。妻占之曰： 吉。凤皇于飞，和鸣锵锵。有椋之后，将育于姜。 
又曰：我高祖少皞挚之立也，凤皇適至，故纪於鸟，为鸟师而鸟名。凤鸟氏，司历者也。
《诗》曰：凤皇于飞，翙翙其羽，亦傅于天。凤皇鸣矣，于彼高岗。梧桐生矣，于彼朝阳。
又《疏》曰：凤皇，一名鸑鷟，非梧桐不栖，非竹实不食。
《书》曰：《箫韶》九成，凤皇来仪。
《论语》曰：凤鸟不至，河不出图，吾已矣夫！
又曰：凤兮凤兮，何德之衰！
《尔雅》曰：鶠，凤；其雌，皇。(郭璞症：瑞应鸟，鸡头，蛇颈，燕颔，龟背，鱼彩也，高六尺。)
《大戴礼》曰：羽虫三百六十，而凤皇为之长。
《礼斗威仪》曰：君乘土而王，其政太平，则凤集於林苑。
《春秋感精符》曰：王者，上感皇天，则鸾凤至。
《春秋繁露》曰：恩及羽虫，则凤皇翔。
《春秋运斗枢》曰：天枢得，凤皇翔。
《春秋合成图》曰：黄帝游玄扈雒上，与大司马容光等临观，凤皇衔图置帝前，再拜受图。
又曰：尧坐舟中，与太尉舜临观。凤皇负图授尧。图以赤玉为柙，长三尺，广八寸，厚五寸。黄玉检，白玉检，白玉绳封两端，其章曰： 天赤帝符玺 五字。
《吕氏春秋》曰：帝喾有圣德，作乐《六英》，乃令人奏之，凤皇鼓翼而舞。
又曰：黄帝听凤皇之鸣，以别十二律。
又曰：燕雀为鸿鹄、凤皇虑，则必弗得矣。其所求者，瓦孔之间隙、屋之翳蔚也。
《韩诗外传》曰：黄帝即位，施圣仁恩，承天明命，一道修德，惟仁是行，宇内和平。未见凤皇，乃召天老而问之曰： 凤皇何如？ 天老对曰： 夫凤之像，鸿前而麟后，蛇颈而鱼尾，龙文而龟身，燕颔而鸡啄；首戴德，颈揭义，背负仁，心入信，翼挟义，足履正，尾系武；小音金，大音鼓；延颈奋翼。五光备举；食有质，饮有仪；往即文，来则喜，游必择所，饥不妄下。其鸣也，雄曰 节节 ，雌曰 足足 ；昏鸣曰固常，晨鸣曰发明，昼鸣曰保章，举鸣曰上翔，集鸣曰归昌。夫惟凤为能究万物，通天地，像百物，达乎道，律五音，成九德，览九州，观八极。则有福，备文武，正王国，严照四方，人圣皆服。故得凤像之一，则凤过之；得凤像之二，则凤翔之；得凤像之三，则凤集之；得凤像之四，则凤春秋下就之；得凤像之五，则凤没身居之。 黄帝曰： 於戏允哉！朕何敢与焉！ 於是黄帝乃服黄衣，带黄绅，戴黄冠，齐于中宫，凤乃蔽日而至。皇帝降于东阶，西面再拜稽首：皇天降祉，不敢不承命。凤乃止帝东园，集梧桐，食竹实，没身不去。
《尚书考灵曜》曰：通天文者明，(明於天道也。)审地理者昌。(昌犹盛也。盛於万物。)明者，天之时也；昌者，地之财也。明王治，凤皇下之。
《尚书中候》曰：黄帝时，天气休通，五行期化。凤皇巢阿阁，欢於树。(注曰：阿，荣名，宫中之御门曰阁。凤皇于荣屋徙而出，欢鸣于朝廷之树。)
又曰：尧即政七十年，凤皇止於庭。伯禹拜曰： 黄帝轩提像，凤皇巢阿阁。 
又曰：帝舜云： 朕惟不乂，百兽凤晨。 (百兽率舞，凤皇司晨鸣也。)
又曰：周文王作丰，一朝扶老至八十万户，草居陋然，歌即曰《凤皇下丰》也。
《尚书帝命验》曰：舜授终，赤凤来仪。
《尚书大传》曰：舜好生恶杀，凤皇巢其树。
《论语摘襄圣》曰：凤有六像九苞。一曰头像天，二曰目像日，三曰背像月，四曰翼像风，五曰足像地，六曰尾像纬。九苞：一曰头符命，二曰眼合度，三曰耳聪达，四曰舌诎伸，五曰色彩光，六曰冠矩周，七曰距锐钩，八曰音激扬，九曰腹文户。行鸣曰： 归嬉 ，上鸣曰： 提扶 ，夜鸣曰： 善哉 ，晨鸣曰： 贺世 ，飞鸣曰： 即都 ，知我者惟黄，持竹实来，故子欲居九夷，从凤嬉。(宋均注曰：纬，五纬也。度，天度数也。周，当主朱。米色好也。户，所由出入。阴阳出、入亦闭户。善哉，应天下兴平也。贺世，庆贺於时也。黄，黄中通理者也。凤遇乱则潜居夷狄也。)
《孝经援神契》曰：王者，德至鸟兽，则凤皇翔。
《孝经钩免攕》曰：孝悌掷炅，通於神明，则凤皇巢。
《乐动声仪》曰：镇星不逆行，则凤皇至。
《乐计图》曰：五音克谐，各得其伦，则凤皇至。冠类鸡头，燕喙，蛇颈，龙形，麟翼，鱼尾，五彩，不啄生虫。
《帝王世纪》曰：黄帝服齐于中宫，坐于玄扈洛上。乃有大鸟，鸡头、燕喙、龟颈、龙形、麟翼鱼尾，其状如鹤，体备五色，三文成字：首文曰 顺德 ，背文曰 信义 ，膺文曰 仁智 。不食生虫，不履生草。或止帝之东园，或巢阿阁。其饮食也，必自歌舞，音如箫笙。
又曰：国安，其主好文，则凤皇翔。
《史记》曰：四海之内咸戴舜功，兴《九韶》之乐，而凤皇翔。天下明德，自虞帝始。
《汉书》曰：昭帝始三年，凤皇集东海，遣使祠其处。
又曰：宣帝幸河东之明年春，凤皇集礻殳祤。於所集处，得玉宝，乃下诏赦天下。
又曰：凤皇集上林，乃作凤皇殿，以答嘉瑞。
又曰：幸甘泉郊泰畤，改玄曰五凤。(《论衡》云：宣帝时，凤皇五至。)
又曰：本始玄年，凤皇集胶东。十四年，凤皇集鲁，群鸟从之。诏曰： 威凤为宝。 (凤皇有威仪也。)神爵四年，凤皇十一集杜陵。
又曰：帝祠后土，鸾凤翱翔。
又曰：五凤三年，鸾凤又集长乐宫东园树上，飞下至地，文章五色。留十馀刻，吏民并观之。
《东观汉记》曰：光武生於济阳。先是，凤皇集济阳，故宫皆画凤皇，圣瑞始于此。
又曰：建武十七年，凤皇五，高八九尺，毛羽五群彩，集颍川郡。群鸟从之，盖地数顷。留十七日，乃去。章帝时，凤皇三十九见。
又曰：安帝延光三年，凤皇集济南台丞霍穆舍树上，赐帛各有差。
《魏略》曰：文帝欲受禅，郡国奏：凤皇十三见。明帝铸铜凤皇，高三丈馀，置殿前。
《吴历》曰：太玄玄年，有鸟集苑中，似雁，高足长尾，毛羽五色。咸以为凤皇，改年为凤皇玄年。
《晋书》云：荀勖自中书监迁守尚书令。勖久在中书，专管机事，及失之，甚罔罔怅怅。或有贺之者，勖曰： 夺我凤皇池，诸君何贺我耶？ 
《晋阳春秋》曰：昇平四年，凤皇将九子见郧乡之丰城。冬，复见，众鸟从焉。
《宋书》曰：王昙首与兄弟集会，子孙任其戏。適僧达跳下地作彪子，僧虔累十二博，棋既坠落，亦不重作；僧绰彩蜡烛珠为凤皇，僧达夺取於怀，亦复不惜。伯父弘称其长者。
又曰：王僧虔子慈少，与从弟俭共书。谢凤子吃葳常候僧虔，及往东齐诣慈，正学书，未即放笔。吃葳曰： 卿书何如？ 虔乃答曰： 溉书比大人，犹鸡之比凤。 
又曰：谢凤子吃葳有文辞，盛得名誉，选补新安王子鸾国常侍。王母殷淑仪卒，吃葳作诔，奏之，帝大嗟赏，谓谢庄曰： 吃葳殊有凤毛！ 时右卫将军刘道隆在御坐，出，候吃葳曰： 闻君有异物，可见乎？ 吃葳曰： 悬罄之室，复何异物耶？ 道隆武人，无识，正触其父名，曰： 旦侍宴，至尊说君有凤毛。 吃葳徒跣还内，道隆谓检觅毛，至暗，待不得，乃去。
又曰：玄嘉十四年春，凤皇二见于都下，众鸟随之。改其地曰凤皇里。
又曰：何承天为着作佐郎，年已老，而诸佐郎并名家年少。颍川荀伯子嘲之，常呼为 奶母 ，承天曰： 卿当云凤皇生九子，奶母何言耶？ 
《齐书》曰：江夏王锋年五岁，性方整，好学书。高帝使学凤皇诏，一学即工。高帝大悦，以玉麒麟赐之曰： 以麒麟赏凤毛矣。 
《梁书》曰：武帝初平东昏，入于阅武堂，是日凤皇见。
又曰：天监初，凤皇见建康县同夏里，又集南兰陵。
崔鸿《十六国春秋·前秦录》曰：永兴三年九月，凤皇集翔于东阙，民因歌之曰： 凤皇于飞，其羽翼翼。渊哉圣后，其龄万亿！ 
陆翙《邺中记》曰：石季龙与皇后在观上为诏，书五色纸，著凤口中。凤既衔诏，侍人放数百丈绯绳，辘轳回转，凤皇飞下。凤以木作之，五色漆画，脚皆用金。
又曰：凤阳门，五层楼，去地三十丈，安金凤皇二头。石虎将衰，一头飞入漳河，会晴日，见於死晷；一头以铁钉钉足，今存。
《二石伪事》曰：石昆降，说邺中有凤皇，将九雏，在延明门外道西。
《后魏书》曰：彭城王勰与帝昇金墉，顾见堂后桐竹，曰： 凤皇非梧桐不栖，非竹实不食。今桐竹并茂，讵能降凤乎？ 勰曰： 凤皇颖月而来，岂桐竹能降？ 帝曰： 氩媻望降之。 
《唐书》曰：薛收从子玄敬，选部郎迈之子也，亦有文学，为收之亚。初，大业末，驯月音及收、玄敬俱有才名，时人谓之 河东三凤 。
又曰：武德九年，海州言凤见于城上，群鸟数百随之，东北飞向苍梧山。
又曰：太宗时，莒州凤皇二见，群鸟随之。其声若八音之奏。
又曰：太宗尝追思王业艰难、佐命之臣，乃作《威凤赋》以赐长孙无忌。其辞曰： 有一威凤，憩翮朝阳。晨游紫雾，夕饮玄霜。资长风以举翰，旆觎衢而远翔。 
徐整《正历》曰：黄帝之时，以凤为鸡。
《庄子》曰：老子见孔子，从弟子五人。问曰： 前为谁？ 对曰： 子路，勇且多力。其次子贡，为智，曾子为孝，颜回为仁，子张为式。老子叹曰： 吾闻南方有鸟，名为凤，所居积石千里，天为生食。其树名琼枝，高百仞，以璆琳、琅玕为宝。天又为生离朱，一人三头递起，以伺琅玕。凤鸟之文，戴 圣 婴 仁 ，右±昵 左 贤 。 
《文子》曰：主有积道德，天与之，地助之，神鬼辅之，则凤皇翔其庭也。
《孙卿子》曰：古之王者，其政好生恶杀，凤在列树。
又曰：凤皇啾啾，其翼若竽，其声若箫。有皇有凤，乐帝之心，此圣不蔽福也。
《韩子》曰：昔者黄帝合鬼神於西大山，凤皇复氏作为清角。
《淮南子》曰：凤皇之翔，至德必也。过昆仑之疏圃，钦砥柱之涔濑，邅回濛汜之渚。当此之时，鸿鹄苍鹤，莫不惮惊伏窜，注喙江介，又况燕雀之类乎？昔者二皇凤至于庭，三代凤至於门，(三代，尧、舜、禹。)周室凤至於泽。德弥确，所至弥远；德弥精，所至弥近。
《抱朴子》曰：夫木行为仁，为青，凤头上青，故曰： 各仁 也；金行为义，为白，凤缨白，故曰： 缨义 也；火行为礼，为赤，凤赤，故曰 负礼 也；十行为智，为黑，凤胸黑，故曰 向智 也；土行为信，为黄，凤足下黄，故曰 蹈信 也。古者，太平之世，凤皇常居其国，而生乳焉。
又曰：夫麟、凤以形为别。夏后始食凤卵而凤去，则凤有种明矣。
又曰：鸾凤竞粒於庭，则受辱於鸡鹜也。
《鹖冠子》曰：凤，火鸟，鹑火之禽，阳之精也。德能致之，其精毕至。
《任子》曰：凤为羽族之美，麟为盟汔之俊，龟龙为介虫之长，楩楠为众材之最，是物之贵也。
《山海经》曰：轩辕之丘，燕鸟自歌，凤鸟自舞，皇卵，民食之。
又曰：丹穴之山有鸟焉，其状如鹤，五彩而文，名曰凤鸟。首文曰 德 ，翼文曰 顺 ，背文曰 义 ，膺文曰 仁 ，腹文曰 信 。是鸟也，饮食自歌自舞，见则天下大安。
《楚辞》曰：凫雁皆唼夫粱藻兮，凤逾翱而高举；众某苍有所登栖兮，凤独皇皇而无所集。欲衔枝而亡言兮，常被君之渥洽。骥不骤进而求服兮，凤亦不贪喂而妄食。
又曰：为凤皇作鹑笼，虽翕翼而不容。
又曰：独不见，鸾凤之高翔大皇之野，循四极而周回，见盛德而后下。宋玉对曰： 闻凤鸟上九千里，绝云霓，负苍天，呼窃冥掷晷；藩篱之鷃，岂能与之料天地之高哉！ 
《说文》曰：凤，神鸟也。天老曰： 凤像：麟前，鹿后，蛇颈，鱼尾，龙文，龟背，燕颔，鸡喙，五色备举。出东方君子之国，翱翔四海之外，过昆仑砥柱，濯羽弱水，暮宿丹穴。见则天下安宁。字从 凡 ， 鸟 声也。飞则群鸟从以万数，故古 凤 作鹏字。鸥，鸟也，其雌皇。一曰即凤皇也。凤者，羽虫之长也。 
《汉武内传》曰：西王母曰： 仙之上药，有九色凤脑，次药有蒙山白凤之脯。 
《白虎通》曰：凤皇，禽之长。上有明王，太平乃来。
《西京杂记》曰：扬雄读书，有语之曰 无为自若苦，心奘难传 ，忽不见。雄着《太玄经》，梦吐白凤皇，集其项上而灭。
《法言》曰：凤皇跄跄，匪尧之庭。或问： 君子在治？ 曰： 若凤，治则见，乱则隐。 
《太玄经》曰：鸾凤不迂，甘於竹实；驺虞不移於生物。丑妇以明镜为害，无所逃其陋。
《论衡·瑞指篇》曰：凤皇、麒麟为圣人来，即是圣人之禽也。案：圣人游於人间，麟、凤亦应与众鸟同，何故远去中国，处於边外？
焦赣《易林》曰：神鸟五色，凤皇为主。集於王谷，使君得所。
又曰：凤有十子，同巢共母，欢以相保。
又曰：凤生五雏，长于南郭，君子康宁，悦乐身荣悦乐。
《括地图》曰：孟亏人首鸟身，其先为虞氏，驯百禽。夏后之末世，民始食卵，孟亏去之，凤皇随焉。止於此山，多竹，长千仞，凤皇食竹实，孟亏食木实，去九疑万八千里。
《世贽记》曰：凤麟洲在西海掷晷，四面有弱水绕之，鸿毛不浮不越也。上多凤、麟，数万馀群。仙家煮凤喙及麟角，合煎作胶，名之为 集弦胶 ，或名 连金泥 ，能连弓弩断弦，连刀剑断斫。
蔡邕《琴操》曰：周成王时，天下大治，凤皇来舞於庭。成王乃援琴而歌曰： 凤皇翔兮於紫庭，余何德兮以感灵。 
《列仙传》曰：萧史教弄玉作凤鸣，居数十年，吹箫作凤声，凤皇来至其屋。为作凤台，夫妇止其上。一日一夜，皆随凤皇飞去。
《王子年拾遗记》曰：周昭王以青凤之毛为二裘，一曰燠质，二曰暄肌，常以御寒。至厉王末，犹宝此物。及厉王流于彘，人得而珍之。人罪有陷大辟者，以青凤毛赎罪，免死。片毛则准千金。
《异苑》曰：东莞刘穆之，字道民，素居京口。晋隆安中，凤皇集其庭。相人韦薮调之曰： 子必协赞大猷。 
李彤《四部》曰：吊鸟山，俗传曰：凤死於上。岁七月至九月，群鸟常来集其上。
○鸑鷟
《国语》曰：周之兴，鸑鷟鸣於歧山。
《说文》曰：鸑鷟，凤属，神鸟也。
《三辅决录》注曰：太史令蔡衡云： 毛色多紫者为鸑鷟。 
《后汉书》曰：永平中，有神雀集宫殿官府，冠羽有五彩色。帝异之，以问临邑侯刘复。刘复不能对，荐贾逵，博物多识。帝乃召见逵，问之，对曰： 昔武王终父之业，鸑鷟在歧。鸑鷟，凤植叼名也。周大夫内史过对周宣王曰：周之兴也，鸑鷟鸣歧山，事见《国语》。宣帝威怀戎狄，神雀仍集，此胡降之徵也。 
《唐书》曰：毡慌，字文成，聪警绝伦，无书不览。为儿童时，梦紫色大鸟，五色成文，降于家庭。其祖谓之曰： 五色赤文，凤也；紫文，鸑鷟也，为凤之佐。儿当以文章瑞於明廷。 因以为名字。
○鹓雏
《山海经》曰：南禺之山，其鸟鹓雏。
《庄子》曰：惠子相梁，庄子往见之。惠子恐代其相，搜国中三日三夜，庄子伏主人马栈下。往见之，曰： 南方有鸟名鹓雏，南海而飞之北海，非梧桐不栖，非竹实不食，非醴泉不饮。於是鸱得腐鼠，鹓橱妪，仰而视之曰： 吓！ 子欲以梁国吓我耶？ 
○鵕鸃
《仓颉解诂》曰：鵕鸃，神鸟，飞竟天汉。以为侍中冠。
《杂字解诂》曰：鵕鸃似凤皇。
《史记》曰：孝惠郎中皆冠鵕鸃。
《南越志》曰：曾城县多鵕鸃，鵕鸃山鸡也。利距，善斗。光色鲜明，五色炫耀。
《楚辞》曰：曳彗星之皓旰兮，抚朱雀与鵕鸃。(朱雀、鵕鸃，神俊之鸟也。动以神物自喻，当差鵕鸃、飞能撤觎。)
司马相如《子虚赋》曰：掩翡翠，射鵕鸃。
