○鸳鸯
《归藏》曰：有凫鸳鸯，有雁鹔鹴。
《诗》曰：《鸳鸯》，刺幽王也。思古明王，交於万物有道，自奉养有节焉。鸳鸯于飞，毕之罗之。君子万年，福禄宜之。鸳鸯在梁，戢其左翼。君子万年，宜其遐福。
《西京杂记》曰：赵飞燕为皇后，其女弟昭仪在昭阳殿，遗飞燕书曰： 今日嘉辰，贵姊懋膺洪册，上霓三十畏牾，以陈踊跃。内有鸳鸯襦、鸳鸯被。
《魏志》曰：文帝问占梦周宣曰： 吾梦殿屋两瓦堕，化为双鸳鸯。此何为也？ 宣对曰： 后宫当有暴死者。 上曰： 吾诈卿耳。 宣曰： 夫梦，意也。苟以形言，便占吉凶。 言未卒，黄门令奏宫人相杀。
干宝《搜神记》曰：大夫韩凭，其妻美，宋康王夺之。凭怨，王囚之，凭遂自杀。妻乃阴腐其衣。王与之登台，自投台下，左右捉衣，衣不胜手。遗书於带曰： 愿以尸还韩氏而合葬。 王怒，令埋之，二冢相对。经宿，忽有梓木生二冢之上，根交于下，枝连其上。有鸟如鸳鸯，雌雄各一，恒栖其树，朝暮悲鸣，音声感人。
《古今注》曰：鸳鸯，水鸟，凫类，雌雄未常相离。人得其一，则一者相思死，故谓之匹鸟。
《楚辞》曰：鸳鸯兮噰々。
《古诗》曰：客从远方来，遗我一端绮。文彩双鸳鸯，裁为合欢被。
又曰：入门时煮顾，但见双鸳鸯。鸳鸯七十二，罗列自成行。
郑氏《婚礼谒文赞》曰：鸳鸯雌雄相类，飞止相匹。
○溪鶒
《临海异物志》曰：溪鶒，水鸟，毛有五彩色，食短菰，其在溪中，无毒气。
《剧谈录》曰：河南府尹阙，前临大溪。每僚佐有入台者，则死晷先有小滩涨出，石砾金光，澄澈可爱。牛僧孺为县尉，一旦，忽报滩出。翌日，邑宰与同僚列筵於亭上观之，因召老宿备恂其事。有老吏云： 杆必分司御史，非西台之命。若是西台，滩氏当有溪鶒双立前后，居人以此为则。 僧孺潜揣县僚无出已者，因举杯曰： 既能有滩，何惜一诗溪鶒？ 宴未终，俄有溪鶒飞下。不旬日，拜西台御史。
○
《尔雅》曰：鳽，。(郭璞症曰：似凫，脚高，毛冠。江东人家畜之，以厌火灾。鳽，音鶂肩反。)
《说文》曰：鳽，也。一曰〈灵鸟〉。
《西京杂记》曰：鲁恭王好斗鸡鸭，养孔雀、，奉穀一年二千石。
《异物志》曰：巢于高树颠，生子未能飞，皆衔其母翼，飞下地饮食。
《梦书》曰：梦见，居不诗也。妇见之，此独居也；婿见之，恐失妻也。雄雌俱行，淫佚游也。
《唐书》曰：玄宗常遣中官往江南彩捕及诸水禽，汴州刺史倪若水上疏谏曰： 方今九扈时忙，三农作苦，田夫拥耒，蚕妇持桑。而以此时彩捕奇禽异鸟，供园池之玩，远自江岭，达於京师；什蹈舟舫，陆倦担负；饭之以鱼肉，间之以稻粱。道路观者莫不以陛下贱人而贵鸟也。陛下当以凤皇为凡鸟，麒麟为凡兽，即、溪鶒，曷足为贵也？ 
○鸥
《仓颉解诂》曰：鹥，鸥也，生藕叶上，名水鸮。
《说文》曰：鸥，水鸮也。
《山海经》曰：玄纺搡，其人食鸥。
《南越志》曰：江鸥，一名海鸥，在涨海中，随潮上下。常以三月风至，乃还洲屿生卵，似鸡卵，色青。颇知风云，若群飞至岸，必风。渔人及度海者，皆以此为候。
《列子》曰：海上之人有好鸥鸟者，每旦，之海上从鸥鸟游，鸥鸟掷炅者，百数而不止。其父曰： 吾闻鸥某苍从汝游，取来吾玩之。 明日之海上，鸥鸟舞而不下也。
《晋咸和起居注》曰：二年正月，飨万国。有五鸥集太家鼏前。
《晋中兴徵祥说》曰：鸥集太家鼏，殿非鸥所处。鸥，湖泽鸟也。时苏峻作逆，宫室被焚。
《唐书》曰：崔湜既私附太平公主，时人咸为之惧。门客陈振鹭献《海鸥赋》以讽之，湜虽称善，而心实不悦。
○鹭
《诗》曰：坎其击鼓，宛丘之下。无冬无夏，值其鹭羽。(鹭鸟之羽，可以翳，舞者所持以指麾。)
又曰：《振鹭》二王之后来助祭也。振鹭于飞，于彼西雍。我客戾止，亦有斯容。
又曰：振振鹭，鹭下于鼓。咽咽醉言，舞於胥乐兮。
《毛诗义疏》曰：鹭，水鸟。好白而洁，故谓之白鸟。齐鲁之间谓之舂锄，辽端阒浪、吴杨人皆云白鹭。大小如鹞，青脚，高尺七八寸，解指，尾如鹰尾，喙长三寸，顶上有毛十数枚，长尺馀，毵毵然，与众毛异，甚好。将欲取鱼时，弭之。今吴人亦养之，好群飞行。楚成王时，有朱鹭，合沓飞舞，则复有赤色。旧《鼓吹曲》有《朱鹭》是也。
《尔雅》曰：鹭，舂锄。(郭璞症曰：白鹭也。头、翅、背上皆有长翰毛。以东以取为接离，名之曰白鹭縗。)
《穆天子传》曰：天子作诗三章，以哀民。曰： 有皎者鴼，(鴼，鸟名。音路。)鶣鶣其飞。
《幽明录》曰：巴东有一道士，忘其姓名，事道精进。入屋烧香，忽有风雨至，家人见一白鹭从屋中飞出。雨住，遂失道士所在。
《古今乐录》曰：吴王夫差时，有双鹭飞出鼓中而去。
《南史》曰：张融年弱冠，同郡道士陆修靖以白鹭羽扇遗之，曰： 杆异物奉异人。 
○鹡鸰
《诗》曰：鹡鸰在原，兄弟急难。
《毛诗义疏》曰：鹡鸰，水鸟，一名渠梁。大如鷃雀，脚长尾尖，背上青灰色，腹下白，颈下黑，如连钱，故桂阳谓之连钱。
《尔雅》曰：鹡鸰，雍渠。(郭璞症曰：雀属也，飞则鸣，行则摇。)
○鹢
《左传》曰：正月戊申，六鹢退飞，过宋都，风也。
《庄子》曰：夫白鹢之相视，眸子不运而风化。
《列子》曰：河泽之鸟，视而孕，曰鶂。
《录异传》曰：弘公者，吴兴乌程人，患疟经年。弘后独至旁舍，疟发，有数小儿或骑够怨，或扶公首脚，公因佯眠。忽起，捉得一儿，遂化成黄鹢，馀者皆走。公乃缚以还家，暮悬窗上云： 明日当杀食之。 比晓，失鹢处，公疟遂断。于时人有得疟者，往依弘，便疟断。
《晋书》曰：武帝谋伐吴，诏王浚修舟舰。濬乃作大舡连舫，方百二十步，受二千馀人。以水为城，起楼橹。开四出门，其上皆得驰马来往。又画鹢首怪兽於舡首，以惧江神。
《博物志》曰：白鹢，雄雌相视则孕。或曰：雄鸣上风，雌鸣下风，则亦孕。
刘祯《鲁都赋》曰：绿鹢葱鹙。
○鷉
《尔雅》曰：鷉须羸。(似凫而小，膏中莹刀。)
扬雄《方言》曰：野凫甚小，而好没世晷者，南楚之外谓之鹈，大者谓之鹘鹈。
《纂文》曰：鵅、施、石檄、开零，皆野鸭。没食曰鵅，长颈曰施，多白曰开零，在山秸椿石檄。
○白〈暴鸟〉(音剥)
《尔雅》曰：鵅，乌〈暴鸟〉。(郭璞症曰：水鸟也，似鶂而短颈，后翅紫白色，背上绿色，江东呼为乌〈暴鸟〉。音驳。)
卞敬宗《〈暴鸟〉赋》曰：乌真野之性，备於俯仰之间，专视缓步，有自卑掷昃。
○鸨
《诗》曰：《鸨羽》，刺时也。晋昭公之后，大乱五世，君子下从征役，不得养父母也。肃肃鸨羽，集于苞栩。肃肃鸨行，集于苞桑。肃肃鸨翼，集於苞棘。
《礼》曰：鸡肝、雁肾、鸨奥、鹿胃。(郑玄注曰：奥，脾。)
○鶢鶋
《尔雅》曰：爰〈居鸟〉，杂县。(郭璞症曰：汉文帝时，琅琊有大鸟，如马驹，时人谓之爰居。)
《广志》曰：马鸟，鶢鶋。
《庄子》曰：海鸟止於鲁郊，鲁侯觞之於庙，奏《九韶》以为乐，具趟阄以为膳。鸟眩视忧悲，不敢食一脔，不敢饮一杯，三日而死。此以人养鸟也，不如以鸟养鸟。(司马彪注曰：即鶢鶋也。)
《国语》曰：海鸟曰爰委居，止於鲁东门之外三日，(爰居，杂县。东门，城门。)臧文仲使国人祭之。(文仲不知，以为神。)展禽曰： 越哉！臧孙之为政也。(越，足也。言其迂阔。不知政要也。)夫祠，国之大节也；(节，制。)而节，政之所成也，(言节所以成政。)故慎制祠以为国典。今无故而加典，非政之宜也。夫圣王掷昶祠也，功施於民，则祠之；以死勤事，则祠之；以功定国，则祠之；能御大灾，则祠之；能捍大患，则祠之。非是族也，不在祠典。今海鸟至，已不知而祠之，以为国典，难以为仁且智矣！夫仁者讲功，而智者处物。无功而祠之，非仁也；不知而不问，非智也。今兹海其有灾乎？夫广川之鸟兽，恒知而避其灾也。 是岁也，海多大风。
○鹈鹕
《尔雅》曰：鹈鹕，鴮鸅。(郭璞症曰：今之鹈鹕也，好群飞，入水食鱼，故名夸睪，俗呼为陶河。)
《毛诗疏》曰：惟鹈在梁。许慎曰：鹈，鹕也，一名汙泽，一名淘河。水鸟。身形似鸩而极大，喙长尺馀，直而广，目中赤，颔下胡大如数斗囊。若有小水鱼，便抑水满其胡而弃之，令水竭尽，鱼在陆地，乃共食之，故曰陶河。
《魏志》曰：五月，有鹈鹕集灵芝池。诏曰： 杆诗人所谓 污泽 也，《曹诗》刺共公远君子而近小人。今岂有贤智之士处於下位乎？否则，斯鸟胡为而至？其博举天下俊德茂材，独行君子，以答曹人之刺。 
《山海经》曰：宪斯之山，沙水出焉。其中多鹈鹕，如鸳鸯而人足，其鸣自叫。见，国有土功。
《庄子》曰：鱼不畏网而畏鹈鹕。网者，公平无私；鹈鹕有心，故鱼畏之。明主行赏罚如网。
《淮南子》曰：鹈鹕饮水，数升而不足。
○鸬鹚
《尔雅》曰：鹚，鷧。(郭璞症曰：即鸬鹚也。嘴角曲如钩，食鱼。)
《异物志》曰：鸬鹚不生卵，而孕雏於池泽间。又吐生，多者八九，少者五六，相连而出，若系绪。水鸟而巢高树上，或在石窟之间。
《隋书》曰：倭国草木冬青，土地膏腴，水多陆少。以小环挂鸬鹚项，令入水捕鱼，得百馀头以充食。
《唐书》曰：贞玄十三年四月，上以自春已来，时雨未降，正阳之月，可以雩祠。遂幸兴庆宫龙堂，兆庶祈祷。忽有白鸬鹚，沉浮水际，群类翼从其后。左右侍卫者咸惊异之，俄然，莫知所往，方悟龙神植典化，遂相率蹈舞称庆。至乙丑，果大雨，远近滂沱。于是宰臣等上表陈贺。
范王《治咽方》曰：咽，鸬鹚啄即愈。治鲠，烧鸬鹚羽，水服半钱即下。若呼 鸬鹚鸬鹚 ，亦有下者。
○婟(户故切)泽
《尔雅》曰：纺，泽虞。(孙炎注曰：尸鸠，或谓纺，泽虞蒲梆名。郭璞症曰：今泽也，常在泽中，见人辄唤不去，有像主守之官，因名之也。)
○鹳雀
《说文》曰：鹳，雀也。
《诗》曰：我来自东，零雨其濛。鹳鸣于垤，妇叹于室。
《毛诗义疏》曰：鹳，一名负釜，一名背灶，一名皂君。泥其巢，一旁为池，含水满之。取鱼置池中，食其雏。若杀其子，则一村致灾旱。
华峤《后汉书》曰：杨震，字伯起，年五十始应州郡植蒂，众人谓之晚暮。后有鹳雀衔三鳝鱼，飞集讲堂前。都讲取鱼进曰： 蛇鱼者，卿大夫之服像也。数三者，法三台也。先生自此升矣。 
《淮南万毕术》曰：天雄、鹳胎，日行千里。(取鹳鸟胎，于月中暴一日一夜，增天雄，一月用三十天雄，而并治为丸，大如梧子。欲行，吞一丸。得腾蛇胆和，大良。韧屿雄，乃膳独即行千里。)
桓谭《新语》曰：昔有鹳，郡国皆杀之，而三辅俗不敢取，取或雷雳霹起。原天不独在彼而在此，其杀取时，正与雷偶耳。
《抱朴子》曰：以鹳血途金丹一丸，内衣中，以指物，随口变化。
《神农本草》曰：鹳骨，味甘无毒，治鬼虫、诸疰、五尸、心腹疾。
《博物志》曰：鹳，水鸟也。伏卵时数入水，卵冷则不孕，取礜石周围绕卵，以助暖气。故方术家以鹳巢中暖礜石为真物。
《列仙传》曰：木羽者，钜鹿人。母贫贱，主助产。产探妇，妇儿生，开目大笑，母大怖。暮，梦见大冠赤帻者守儿，言： 杆即司免畕，当报汝恩，使汝子木羽得仙。 母阴识之。生儿，字木羽。所探儿年十五，夜有车马来迎之，过呼： 木羽，为我御车。 遂俱去。又二十馀年，鹳雀旦以二尺鱼着户上，母匿不道，而卖其鱼。四十馀年。母乃终。
○鹙
《诗》曰：有鹙在梁。
《说文》曰：鹙，秃鹙也。
《环氏吴纪》曰：嗣王问中书令张尚： 鸟掷晷大者惟鹤、小者雀乎？ 尚曰： 阁者有秃鹙，小者鹪鹩。 嗣王忌胜己，因徙尚。
《楚辞》曰：鹍鸿群晨杂鹙鸧。(鹍，鹍鸡也。鸿，鸿鹄也。鹙，秃鹙也。)
《后魏书》曰：正光二年八月，获秃鹙于宫内。诏以示崔光，崔光表曰： 蒙示十四日所得大鸟，此即《诗》所谓 有鹙在梁 。解云：秃鹙也，贪恶之鸟，野泽所育，不应入于殿庭。昔魏氏黄初中，有鹈鹕集于灵芝池，文帝下诏，以曹恭公远君子、近小人，博求贤尽。太尉华歆由此逊位，而让管宁也。臣闻野物入舍，古为不善，是以张臶恶〈仟鸟〉，贾谊忌鵩。鹈鹕暂集而去，前王犹为至诫；况今亲入宫禁，为人所获，方被畜养，宴然不以为惧！准诸往义，信有殊矣！且饕餮之禽，必资鱼肉、菽麦、稻粱，时或餐啄，一食之费，容过斤溢。今春夏阳旱，穀籴稍贵；穷窘之家，时有菜色。陛下为民父母，抚之如伤，岂可弃人养鸟，留意於丑形恶声哉！卫侯好鹤，曹伯爱雁，身死国灭，可为寒心。陛下学通《春秋》，亲览前事，何得口咏，其行未遵？诚愿远师殷宗，近法魏祖，修德延贤，消灾集庆。放无用之物，弃之川泽。取乐琴书，颐养神性。 肃宗览表大悦，即弃之池泽。
《南史》曰：齐晋安王子勋即伪位於寻阳，其夕，有秃鹙鸟集城上。
《唐书》曰：会昌玄年六月，有秃鹙鸟集於禁苑。
○鸧
《尔雅》曰：鸧，縻鸹。(郭璞症曰：今呼鸧鸹。音箭括。一音利也。)
《庄子》曰：大鸧饱食，仰天而嘘。
《列子》曰：蒲且子之戈，连双鸧於青云之际。
《楚辞》曰：酸鹄臇凫(臇，小臛也。)煎鸿鸧。
《江赋》曰：奇鸧九头。
○精卫
《山海经》曰：炎帝之女名媱，游於东海，溺而不反，是为精卫。常取西山之木石，以堙东海。
《述异记》曰：昔炎帝女溺死东海中，化为精卫。其鸣自呼。每衔西山木石，以填东海，怨溺死故也。海畔俗说：精卫无雄，耦海燕而生，生雌状如精卫，生雄状如海燕。今东海畔精卫誓水处犹存，溺死此川，誓不饮其水。一名誓鸟，一名怨禽，又名志鸟，俗名为帝女雀。
《博物志》曰：有鸟如乌，文首、白喙、赤足，名曰精卫。昔赤帝之女媱，往游於东海，溺死而不反，其神化为精卫。故精卫常取西山之木石，以填东海。
左思《魏都赋》曰：〈羽氐〉〈羽氐〉(音祗。)精卫，衔木偿怨。
左思《吴都赋》曰：精卫衔石而遇缴，文鳐夜飞而触纶。
○水紥鸟
《南夷志》曰：水紥鸟，出昆明池。冬月遍于水际。
