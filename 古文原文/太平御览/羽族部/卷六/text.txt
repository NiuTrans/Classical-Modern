○鹅
《礼记·内则》曰：舒雁翠。(郑玄注曰：翠，尾舒。雁，鹅也。谓不利人。)
《尔雅》曰：〈击鸟〉、鷜、鹅；(郭璞注曰：今之野鹅。)舒雁，鹅。(郭璞注曰：《礼记》曰：出如舒雁。匠箔东呼〈可鸟〉，音加。)
《广雅》曰：驾鹅，野鹅也。
《吴志》曰：景帝有疾，使巫视鬼。欲试之，乃杀一鹅，埋之於苑中，架屋施床几，以妇人服物着上。乃使巫视之，若能说此冢中妇形状者，加赏。此巫视，日竟昼夕无所道。帝催问之急，乃曰： 实不见有鬼，但见一头白鹅在墓上。所以不即白，疑是神鬼变化而作，定无复改易，不知何故？ 景帝乃厚赐之。
《晋书》曰：永嘉中，洛阳东北步广里地陷，有二鹅出焉，一白一苍。白者不能飞，苍者飞去。断续，字仲道，叹曰： 昔有周时，盟会狄泉，即此地也。苍，胡；白，国像。其可尽言乎？ 
又曰：刘毅家在京口，酷贫。常与乡曲士大夫往东堂共输，时庾悦为司徒右长史，要咐贻僚佐出东堂。毅已先至，遣与悦相闻曰： 身并贫踬，营一游甚难。君如意人，无处不可为適，岂能以此堂见让耶？ 悦素豪，径前不答。时众人并避，惟毅留射如故。悦厨馔甚盛，不以及毅。毅既不去，悦甚不欢。毅又相闻曰： 身今年未得子鹅，岂能以残炙见惠？ 悦又不答。及毅贵，奏解悦都督将军官，深相挫辱。悦不得志，疽发背，少日而卒。
《宋书》曰：胡蕃为高祖从事，征广固，累月未拔。忽有鸟如鹅，苍黑色，飞入高祖帐里。众皆骇愕，蕃起贺曰： 苍黑色者，戎虏。戎虏归我，大吉之祥也。 明旦攻城，陷之。
又曰：孔静居山阴。宋武微时，往候之。静时寝，梦人语曰： 天子在门。觉寤，即遣人出看，而帝適至。静虚己接待，乃留帝宿。夜设粥，无鲑，新伏鹅卵令煮以为食。贼平，以静为奋威将军。
又曰：刘暄初为江夏王宝玄郢州行事，执事过刻。王妃索煮肫，帐下谘暄，暄曰： 旦已煮鹅，不烦复此。 宝玄恚曰： 舅殊无渭阳之情。 
《齐书》曰：卞彬《禽兽决录目》云： 鹅性顽而傲，盖比潘敞也。 
又曰：桂阳之役，朝庭周章诏檄，久之未就。高帝引较型入中书内省，先赐酒食。淹素能饮，啖食鹅炙，垂尽，进酒数升，文诰亦办。
《南史》曰：何远为永康令，人甚称之。太守王彬巡属县，诸县皆盛供帐以待焉。至武康，远独设糗水而已。彬去，远送至境，进斗酒只鹅而别。彬戏曰： 卿礼有过陆纳，将不为古人所笑乎？ 
《三国典略》曰：庾信自建康遁归江陵，湘东王因赐妾徐氏。妾与信弟掞私通，掞欲求之，无敢言者。信庭前有一苍鹅，乃系书于鹅颈。信视之，乃掞启。遂题纸尾曰： 畜生乞汝！ 
《唐书》曰：玄和十二年，李愬袭蔡州。兵至悬瓠城，夜半雪甚。城旁有鹅鸭池，愬令惊击之，以杂其声。
《列子》曰：黄帝与炎帝战，以雕、雁、鹅为旗帜。
《鲁猎萦》曰：君鹅鸭有馀食，士不足半菽。
《孟子》曰：仲子以兄之禄为不义，避兄离母处於陵。他日归，则有馈其兄生鹅者，颦蹙曰： 恶用是 鶂鶂 者为？ 其母杀是鹅，与之食。其兄自外至，曰： 是 鶂鶂 肉也。 出而吐之。(赵歧曰：鶂鶂，鹅声也。)
《战国策》曰：管燕得罪於齐王，谓左右曰： 子孰能与我赴诸侯乎？ 煮右莫对。管燕连然流涕曰： 悲夫！士何其易得而难用也？ 田需对曰： 士三食不得厌，而君鹅鹜有馀食；下宫曳绮縠而士不得以为缘。且财者，君之所轻；死者，臣之所重。君不肯以所轻与士，而责之以所重事，非士易得而难用也。 
《异苑》曰：傅承为江夏守。有一双鹅失之三年，忽引导得三十馀头来向承家。
《秦记》曰：符殷食鹅炙，知黑白之处。人不信，既而试之，果然。
《世说》曰：会稽有孤居老姥，养一鹅，鸣唤清长。时王逸少为太守，就求市之，未得。逸少乃携故亲，命驾共往观之。姥闻二千石当来，即烹以待之。逸少既至，殊丧往意，叹息弥日。
《俗记》曰：京下刘光禄养好鹅。刘后军从京还镇寻阳，以一双鹅为后军别，纯苍色，颈长四尺许，头似龙。此一双鹅可堪五万。自后不复见有此类。
《张鸿传》曰：鸿为慕容晃黄门郎，甚宠爱之。初，刑鸿不熟。颐下生黄须三根，长寸馀。乃遣出宫看鹅鸭。
沉充《鹅赋序》曰：先大夫俞颍川者，殊精意於善鹅。求得骏鹅，类于张猛虎亦多好者。于时有绿眼、黄喙、折翼、赪头，皆经颍川之好者。焦叔明以太康中得大苍鹅，从喙至足，四尺有九寸，体色丰丽，鸣声惊人，三年而为暴犬所害。惜其不终，故为赋云。
崔豹《古今注》曰：夫鹅，似鹄而大，颈长八尺，善斗，好啖蛇。
《列异传》曰：庐山左右常有野鹅，数千为群。长老传言： 常有一狸食。明日，见狸唤於沙州之上，如见系缚。 
《南越志》曰：化蒙县祠山上有湖，湖中有泉鹅，如今野鹅，弄吭山泉，故号为泉鹅。
《两京记》曰：净影寺沙门惠远讲经。初，在乡养一鹅，常随远听经。及远入京，留在寺，昼夜鸣呼不止。僧徒送入京，至此寺大门放之，自然知远房，便入驯狎。每闻讲钟，即入堂伏听，若闻；泛说他事，鸣翔而出。如是六年，忽哀叫庭宇，不肯入堂。顿慨而远卒。寺内有远碑，亦述其事。
《岭南异物志》曰：南道之酋毫多选鹅之细毛，夹以布帛絮而为被，复纵横纳之，其温柔不下於挟纩也。俗云鹅毛柔暖而性冷，偏宜复婴儿而辟惊痫也。
《云南记》曰：韦齐休使云南，屯城驿。西墙外有大池，斗门垂柳夹阴，池中鹅鸭甚众。
《幽明录》曰：晋义熙中，羌主姚略坏洛阳，阴沟取砖，得一只雄鹅，并金色交颈，长鸣，声闻九皋。
《临海记》曰：郡东南有白石山，高三百馀丈，望之如雪。山上有湖，古老相传云： 仅狞萹之所集，八桂所植。下有溪，金光焕然。 
又曰：郡东有宴室山。古老云： 越王时，山上起望海馆，山下有湖，中有仅狞萹、飞鱼。 
《唐书》曰：贞观二十年，吐蕃遣其大臣禄东赞奉表曰： 释屿子定四方，日月所照之国，并为臣妾。而高丽恃远，阙於臣礼。天子自领百万，渡辽致讨。隳城陷阵，指日凯旋。奴才闻陛下发驾，少选之间，已闻归国。雁飞迅越，不及陛下速疾。如忝预子婿，喜百常夷。夫鹅犹雁也，故作仅狞萹奉献。 其鹅黄金铸成，高七尺，中可实酒三斛。
《淮南子》曰：鲁般、墨子以木为鹅而飞，三日集，而不可使为工也。
《唐书》曰：高祖义兵至河东，隋将尧君素城守。时围甚急，君素乃为木鹅，置表於颈，具论事势，浮之黄河下。河阳守者得之，达于东都，越王侗见而叹息。
○鸭
《尔雅》曰：舒凫，鹜也。(郭璞注曰：鸭也。)
《广雅》曰：凫、鹜，鸭也。
《魏氏春秋》曰：司马文王镇许昌，徵还击姜维，至京师。帝於平乐观临军，与左右小臣谋，因文王辞，剑之已书诏。文王入，帝方食粟，优人云午等唱曰： 青头鸡。 青头鸡者，鸭也。帝惧不敢发。景王因是谋废帝。
《江表传》曰：魏文帝遣使求斗鸭，群臣奏： 宜勿与。 权曰： 彼在谅暗掷晷，所求若此，岂可与言礼哉？ 具以与使者。
《吴志》曰：建昌侯孙虑於堂前作斗鸭栏，颇施小巧。陆逊正色曰： 君侯宜勤览经典，用此何为？ 虑即毁之。
《南史》曰：齐人渡江，至玄武湖西北莫府山南。我军自复舟东移，顿郊坛北，与齐人对。是时食尽，调市人馈军。皆是麦屑为饭，以荷叶裹而分，给兵士皆困。会文帝遣送米三千石、鸭千头。帝即炊米煮鸭，誓申一战。将士及防身、计粮数脔，人人裹饭，婫以鸭肉。帝命众军蓐食攻之，齐军大溃。
《三国典略》曰：高德正相齐，未诛之前，家有赤鸭群行於庭，犬来逐，遂成碎血。
《北史》曰：玄善以高颎有宰相之具，常言於上曰： 杨素粗疏，苏威怯懦，玄胄、玄昊正似鸭耳。可以付社谡者，惟独高颎。 上初然之。
《唐书》曰：齐王祐，太宗第五子，好养鸭。未反前，忽有野狸入笼中，咬四十馀鸭，皆断其头。及败，同恶而诛者，四十四人。
《抱朴子》曰：有白虎七变法：取三月三日杀虎血、鸭血等合和之；初生草似胡麻者，生取其实合之。可以移形易貌。
《两京杂记》曰：高祖既作新丰，并移旧社。放犬、羊、鸡、鸭於通途，亦竞识其家。
《傅子》曰：鸭足何以眅？鸡足何以盺？眅、盺吾不知也，何况问天地乎！
《金楼子》曰：海鸭大如常鸭，班白文，赤谓之交鸟。
《洞冥记》曰：武帝昇望月台，南端有三青鸭飞，俄而下。帝悦之。至夕，鸭宿於台端，化为三小童，皆着青绮文襦，各执鲸文大钱五枚，置帝几前。
《风俗通》曰：鸡伏鸭卵，雏成入水，鸡母随岸呼之，雏出而随母。鸭、鸡异类，能相随也。
《博物志》曰：中诸药毒已死者，取生鸭断头，以鸭项内病者口中，得血三两滴入喉中，即苏也。
《语林》曰：傅信贫。母羸病，恒惊悸。信乃取鸡鸭灭毛，放承尘上行，落地。母转恐怖。
石崇《金谷诗序》曰：吾有庐，在河南金谷中，去城十里。有田十顷，羊二百只，鸡、猪、鹅、鸭之属，莫不毕备。
《寻阳记》曰：周访与商人共入宫亭庙宿。明起如厕，见一白头翁。访逐之，化为雄鸭。还舡，欲煮之。商人争看，遂飞去。
《广志》曰：野鸭雄者，赤头，有距。
蔡氏《化清经》曰：水战之鸭，何必白缨？盈俎之鸡，何必长鸣？
《新言》曰：譬猛虎浮水，不如凫鸭；麒麟登木，不如猿猴。
《太玄经》曰：素婴之鸭、翰音之鸡、望视之兔、白蹄之豕、短啄之狗、修颈之马，君子之貌，何独异耶？
《吴地记》曰：鸭城者，吴王筑城。城以养鸭，周数百里。
竺法真《登罗山疏》曰：山上有神湖，湖中有白鸭。
《岭南异物志》曰：广州浛洭县金池黄家，有养鹅鸭池。常於鸭粪中见麸金片，遂多收掏之，日得一两，缘此而致富。其子孙皆为使府剧职。三世后，池即无金，黄氏力殚矣。
○鹜
《说文》曰：鹜，野凫。
《春秋左传》曰：公膳，日双鸡。饔人窃更之以鹜，子尾怒。
《春秋繁露》曰：张汤问仲舒曰： 祠宗庙或以鹜当凫，可不？ 对曰： 鹜非凫，凫非鹜，硬馛为不可。 
《汉书》曰：王莽多事诸鬼，用三牲、鸟兽三千馀种，后不能备，乃以急员雁、鹜。
《东观汉记》曰：马援与兄子严敦书云： 学龙伯高不就，犹为谨敕士，所谓刻鹄不成，尚类鹜者。 
《说苑》曰：鹜无他心，故庶人以为贽。
崔实《正论》曰：今下僣其上，尊卑无别。如使鸡鹜蛇颈龟身，五色纷丽，亦可贵於凤乎？
《唐子》曰：吾常会宾设乐，天忽云兴，继以大雨，有群鹜成列飞翔而过。此偶尔，何异玄鹤二八也？
《广志》曰：鹜生百卵，一日再生。有露华鹜，以秋冬生卵，并出蜀。晨凫，肥而耐寒，宜为臛。
《越地传》曰：越人为竞渡。有轻薄少年各尚其勇，为鹜没之戏。有至水底，然后鱼跃而出。
○凫
《毛诗》曰：将翱将翔，弋凫与雁。
又曰：凫鹥在泾，公尸来燕来宁。尔酒既清，尔殽既馨。公尸燕饮，福禄来成。凫鹥在沙，公尸来燕来宜。尔酒既多，尔既嘉。公尸燕饮，福禄来为。
《韩诗外传》曰：赵仓唐傅为魏文侯太子击使於外，问太子曰： 侯何好？ 曰： 嗜晨凫，好北犬。 於是遣唐绁北犬，奉晨凫献之。侯曰： 击爱我，知我所嗜好。 
《庄子》曰：凫糁虽短，续之则忧。
《风俗通》曰：王乔者，河东人，为叶令。乔有神术。每月朔望，常自县诣台朝帝。怪其来数而不见车骑，密令太史伺望之，言其临至，辄有双凫从东南飞来。於是候凫至，举罗张之，狄一诗履。乃诏尚方诊视，则四年中所赐尚书官属履。
《楚辞》曰：宁与骐骥抗轭，将与鸡鹜争食乎？宁昂昂若千里之驹，泛泛若死晷之凫？
焦赣《易林》曰：凫舞鼓翼，嘉乐尧德。
《李陵赠苏武诗》曰：二凫俱北飞，一凫独南翔。我当留斯馆，子当归故乡。
《苏武与李陵书》曰：乘云附景，不足以譬速；晨凫失群，不足以喻疾。岂可因归雁以运粮，托景风以饷军哉？
《晋书·张华传》曰：人有得凫鸟毛，长三丈，以示华。华见，惨然曰： 杆谓海凫毛也，出则天下乱。 
《后周书》曰：初，贺胜至关中，自以年位守重，见太祖不拜。寻而自悔，太祖亦有望焉。后从太祖宴于昆明池，时有双凫游於池上，太祖乃授弓矢於胜，曰： 不槛瀚射久矣，请以为欢。 胜射之，一发俱中。因拜太祖曰： 使胜得奉神武，以讨不庭，皆如此也。 太祖大悦。自是恩礼日重，胜亦尽诚推奉。
《周书》曰：太祖车驾幸城南园，临水亭，见双凫争藻戏於池面，引弓射之，一发而叠贯，从官欢呼拜贺。上命翰林绘工，写之缣素。
《南越志》曰：化蒙县祠山上有池，池中有松凫。如今野凫，栖息松间，故俗谓松凫。
《吴录·地理记》曰：石首鱼至秋化为冠凫，头中有石。
《冢墓记》曰：阖闾家中有玉凫。
《广州先贤传》曰：顿琦至孝。母丧感慕，哀声不绝。致飞凫白鹅栖庐侧，见人辄去，见琦而留。
又曰：丁密遭父艰，致飞凫一诗，游庐旁小池，见人则驯附，如家所畜。后遭母哀，密归至所，居一兽，故双凫复游戏池中。
崔豹《古今注》曰：凫雁常在海边沙上，食沙石，皆消烂；惟食海蛤不消，随其粪出。以为药，倍胜馀者。
蔡叔《斗凫赋》曰：冠绿葩以耀首，缀素毛以点缨。
