○雁
《礼记》曰：孟春之月，鸿雁来；季秋之月，鸿雁来宾；季冬之月，雁北乡。
《仪礼·婚礼》曰：下达，纳彩用雁。
又《士相见》曰：大夫相见以雁，饰以布，维之以索，如执雉。(雁，知时，飞翔有别也。饰之以布，谓裁缝之其身也。维，谓系联其足。)
又《聘礼》曰：私睹，出，如舒雁。(威仪自然，而有行列。舒雁，鹅。)
《左传·昭玄》曰：郑徐吾犯之妹美，公孙楚聘之矣，公孙黑又使强委禽焉。(禽，雁也。纳彩用雁。)
《毛诗》曰：雍雍鸣雁，旭日始旦。
《尚书·舜典》曰：修五礼、五玉、三帛、二牲、一世贽。(孔传曰：大夫执雁。)
《尔雅》曰：凫雁丑，其足蹼。(郭璞注曰：脚指间有幕蹼，属相着。)
《春秋说题辞》曰：雁之言 雁雁 ，起圣以招期，知晚早，故雁南北，以阳动也。(雁雁，音声貌也。圣上闻雁雁有音声，知为时节。雁鸟随日南以常动。)
《春秋繁露》曰：凡贽，大夫用雁。有类长者在民上，必有先后。雁有行列，故以为贽。
《广雅》曰：〈可鸟〉鹅、苍〈可鸟〉，雁也。
《周书》曰：白露之日，鸿雁来；鸿雁不来，远人背畔。小豪戤日，雁北乡；雁不北乡，民不怀至。
《史记》曰：苏武在匈奴中。昭帝遣使通和，常惠夜见汉使，使谓单于曰： 天子射上林中，得雁，足有系帛书，言武等在某泽中。 使者如其言。单于大惊，乃使武还。
《汉书》曰：梁孝主於睢阳园中作凫雁池。
又曰：武帝太始三年，幸东海，获赤雁，作《朱雁》之歌。
《后汉书》曰：度辽将军皇甫规解官归安定乡。人有以谎序雁门太守者，亦去职还家。书刺谒，卧不迎。既入而问： 卿前在郡，食雁美乎？ 
《北史》曰：齐斛律光从文襄出野，见双雁飞来，文襄使明月驰射之以二矢，俱落焉。
又曰：尉迟迥之乱也，隋将史万岁从梁士彦击之，军次冯翊。见群雁飞来，万岁谓士彦曰： 请射行中第三者。 射之，应弦而落。三军莫不悦服。
《三国典略》曰：徐思王，寿阳人。家本寒微，以捕雁为业。
《晋史》曰：朱汉宾少时善射，常因与同辈出猎，指一飞雁，随矢而落。其镞正中其臆，臆上贯一金钱，有篆文，示其郡之硕学，皆无识者。人甚异之，由是人皆号之 朱落雁 。
《庄子》曰：庄子行於山中，见大木，伐木者止其旁而不取。问其故，曰： 无所用。 织子曰： 杆木以不材得终其天年。 出於山，及邑，舍故人家。故人嘉具酒肉，令竖子杀雁烹之。竖子请曰： 其一雁能鸣，其一不能鸣，奚杀？ 主人公曰： 杀不能鸣者。 明日，弟子问曰： 昨日山中之木，以不材得终其天年，主人之雁，以不材而死，先生何处焉？ 织子叹曰： 周将处夫材与不材之间。 
《淮南子》曰：夫雁从风飞，以爱气力；衔芦而翔，以备弋〈矢敫〉。
《山海经》曰：雁门山，雁出其间，在高柳北。
《家语》曰：孔子之卫，卫公与孔子语。见飞雁过而仰视之，色不在孔子。孔子乃逝。
《贾谊书》曰：邹穆公令食边雁，必以秕，无敢以粟。
《说苑》曰：秦穆挂百里奚。公孙友归，取雁以贺曰： 吾得社稷之臣，敢贺社稷之福。 公不辞，再拜而受。
又曰：齐晏子对景公曰： 君之凫雁，食以菽粟。 
又曰：大夫以雁为贽。雁者，有长幼之礼。士以雉。雉者，取其不可狎服。庶人以鹜。鹜，以其无他心也。
《白虎通》曰：朕用雁者，取随时南北，不失其节，明不夺女子之时。
扬雄《方言》曰：自关而东谓雁〈可鸟〉鹅，南楚之外谓之鹅，或谓之仓〈可鸟〉。
《博物志》曰：雁食粟，则翼重不能飞。
《会稽典录》曰：虞固，字季鸿，少有孝行，为日南太守。常有双雁止宿厅事上，每出行县，辄飞逐车。卒官，雁遂哀鸣，还至馀姚住墓前，历二年乃去。
《梁州记》曰：梁州县界有雁塞山。传云：北山有大池，水雁栖集之，固因名曰 雁塞 。
盛弘之《荆州记》曰：雁塞北接梁州汶阳郡，其间东西岭，属天无际，云飞风翥，望崖回翼。惟一处为下翔，雁达塞，矫翼裁度，故名雁塞，同於雁门也。
邓德明《南康记》曰：平固县有复笥山，上有湖，周回十里。有一石雁浮出湖中。每至秋天，石雁飞鸣，如候时也。
《十三州记》曰：上虞县有雁，为民田春衔拔草根，秋啄除其秽。是以县官禁民不得妄害此鸟，犯则有刑无赦。
《荆州图记》曰：沮阳县西北有雁浮山，是《山经》所谓 景山 也。高三十馀里，周回三百里，修岩遐亘，擢幹干宵。雁南翔北归，偏经其上，士人由兹改山名焉。
○五色雁
《汉书·郊祠志》曰：宣帝於西河筑世宗庙，告祠，有五色雁集殿前。
《唐书》曰：贞玄十年，同州献五色雁。
○白雁
《左传·哀上》曰：曹伯阳即位，好田弋。曹鄙人公孙强好弋，获白雁献之，且言田呃戤说。因访政事，大说之，有宠，使为司城以听政。
《新语》曰：梁君出猎，见白雁而欲自射之。道上有惊雁飞者，梁王怒，命以射此人。其御公孙龙谏曰： 昔卫文公时，大旱三年。卜云： 必须人祠。 文公曰： 求雨者，为民也。今杀之，不仁，吾自当之。 言未卒，雨下。今君重雁杀人，何异虎狼？ 梁君引龙登车，入郭呼 万岁 。曰： 善哉！今日猎得善言。 
《晋书·载记》曰：建玄初，石季龙飨群臣于太武殿前。有白雁百余集于马道南。季龙命射之，无所获。
○雉
《春秋运斗枢》曰：机星散为雉。
《周礼·春官·大宗伯》曰：士执雉。(郑玄注曰：取其守介不失节。)
《仪礼·士相见》曰：士相见之贽，各用雉。(士贽用雉者，取其耿介，交有时，别其伦也。)
《礼记·曲礼下》曰：祭宗庙，雉曰疏趾。
又《月令》曰：孟冬，雉入水为蜃。
又曰：季冬之月，雉雊鸡乳。
《左传·昭四》曰：郯子云： 丹乌氏司闭，五雉为五工正。 (杜预注曰：丹鸟，鷩雉者。立秋来，立冬去，入水为蜃。五雉，雉有五种也。)
又曰：叔孙豹奔齐。齐庾宗妇人献以雉，问其姓，曰： 予子长矣，能捧雉而从我矣。 
《毛诗·邶·柏舟》曰：《雄雉》，刺卫绪瀚也，淫乱不恤国政。雄雉于飞，泄泄其羽。我之怀矣，自贻伊阻。雄雉于飞，下上其音。展矣君子，实劳我心。
又曰：有瀰济盈，有鷕雉鸣。(鷕，雉鸣声。)
又曰：如翚斯飞，君子攸跻。
又《节·小弁》曰：雉之朝雊，尚求其雌。
又《甫田·车〈车害〉》曰：瞻彼中林，有集惟鷮。
《毛诗义疏》曰：林虑山下人语曰： 四足之美有鹿，两足之美有鷮。 
《周易·鼎卦·九三》曰：鼎耳革，其行塞。雉膏不食，方雨亏悔，终吉。
又《旅卦·六五》曰：射雉，一矢亡，终以誉命。
又曰：离为雉。
《尚书》曰：日月星辰，山龙华虫。(华虫，鷩雉也，五色，故谓华也。)
又曰：高宗祭成汤，有飞雉升鼎耳而雊。
《论语》曰： 山梁雌雉，时哉时哉！ 钟路拱之，三嗅而作。
《尔雅》曰：鸬诸雉：(命雉。)鹞雉、(青质五色。)鷮雉、(长尾，走且鸣。)呜雉、(黄色，鸣自呼。)鷩雉、(似山鸡而小冠，背毛黄，腋赤，顶缘，色鲜明。)秩秩海雉、(如雉而异，出海中山。)鸐山雉、(尾长者也。)翰雉、鵫雉。(今白鵫，江东呼白翰，亦名白雉。)伊洛而南，素质五彩，皆备成章曰翚。(翚亦雉属，言其毛色光鲜。)江淮而南，青质五彩，皆备成章曰鹞，(即鹞雉也。)南方曰，东方曰鶅，(音缁衣之缁。)北方曰鵗，(音希。)西方曰鷷。(说四方雉之名也。音所旬切。)雉之暮子为鹨。(晚生者也。今呼少鸡为鹨。)
《尚书大传》曰：武丁祭成汤，有雉飞升鼎耳而雊。问诸祖已，祖已曰： 雉者，野鸟也，不当升鼎。今升鼎者，欲为用也。远方将有来朝者乎？ 武丁思先王之道，编发重译，至者六国。
《周书》曰：立冬之日水始冰。后五日，雉入大水为蜃，小暑后十日，雉始雊。
《史记》曰：秦文公获若白石于陈仓北阪城，祠之，(苏林注曰：白质其实。)其神或岁不至，或岁数来。来常以夜，光若流星，从东南集於祠城，则若雄鸡。(如淳注曰：野鸡，雉也。吕后名雉，故曰野鸡。)
《汉书》曰：成帝鸿嘉二年，有飞雉集于殿庭，历阶升堂而雊。
《东观汉记》曰：鲁恭，字仲康。为中牟令，暝蛉不入中牟。河南尹袁安疑其不实，遣仁恕掾肥亲验之。恭随亲行阡陌，坐树下，雉过止其侧，旁有小儿，亲曰： 儿何不捕之？ 儿言： 雉将雏。 亲嘿然有顷，与恭诀曰： 本来考君界有无虫耳。今虫不犯境，一异也；化及鸟兽，二异也；竖子有仁心，三异也。府掾久留，但扰贤者。 因还府，以状白安。
《魏志》曰：管辂至王弘直许。有雄雉飞来，登直内柱头，大不安。令辂作卦，辂曰： 五月必迁。 时三月也。至期果为渤海太守。
《晋咸宁起居注》曰：太医司马程据上雉头裘一领，诏於殿前烧之。
《晋书》曰：武库封闭甚密，其中忽闻雉雊。张华曰： 杆必蛇化也。 开视之，雉侧有蛇蜕焉。
又曰：凉武昭王皓卒，子歆嗣立。春，有双雉飞出宫内。
《北史》曰：后魏裴安祖，闲居养志，不出城邑。会天热，舍於树下。有鸷鸟逐雉，雉急投之，遂触树而死。安祖悯之，乃取置阴地，徐徐护视。良久得苏，喜而放之。后夜忽梦一丈夫衣冠甚伟，著绣曲领，向安祖再拜。安祖怪问之，此人云： 感君前日见放，故来谢德。 闻者异焉。
《三国典略》曰：齐高纬如晋阳，穆后将从。辞胡太后于北宫，有雉集于御床。有司获之，不敢以闻。
又曰：梁临贺王正德，其妹长乐公主，太子家令谢禧之撇蘙。姿容国色，悦而报之，生子二人。乃烧主第，投婢於火，唱言主死。黄门郎张准有一雉媒，正德见而夺之。准於重云殿法会所骂之曰： 张准雉媒，非长乐公主，何可略夺！ 太子纲恐梁主闻，遣武陵王纪急相解喻，准骂乃止。正德既出，以雉还之。
《山海经》曰：小华之山，其鸟多赤鷩，可以御火。孟山，鸟多白雉。
《庄子》曰：泽雉十步一啄，百步一饮，不畜於防晷。
《尹文子》曰：楚人担山雉者，路人问焉： 何鸟也？ 欺之曰： 凤皇也。 路人曰： 我闻凤皇，今始见矣。汝贩之乎？请买十金。 弗与。请加倍，乃与之。方欲献楚王，经宿鸟死。路人不遑惜其金，惟恨不得献王。王闻之，感其欲献己，召，厚赐之，过买鸟之金什刀。
《抱朴子》曰：鸡有专栖之雄，雉有擅泽之鷮，蚁有兼弱掷昵，蜂有收巢之计。人相役御，亦犹是耳。
《广雅》曰：野鸡，雉。
《洪范五行传》曰：正月雷微动而雉雊，雷通气也。
《楚辞》曰：彭铿斟雉，帝何飨？(铿，彭祖也，好和滋味，斟白雉羹以事尧，尧美而飨食之。)
《列异传》曰：秦穆公时，陈仓人掘地得物，若羊非羊，若猪非猪。牵以献诸公，道逢二童子。童子曰： 杆名为媪，常在地食死人脑。若欲杀之，以柏捶其首。 媪复曰： 彼二童名为陈宝，得雄者王，得雌者霸。 陈仓人舍媪，逐二童子，童化为雉，飞入平林。陈仓人告穆公，穆公发徒大猎，果得其雉。又化为石，置之汧、渭之间。至文公为立祠，名陈宝。雄雉飞南集，今南阳雉县，其地也。秦欲表其符，故以名县。每陈宝祠时，有赤光长十馀丈，从雉县来，入陈祠中，有声如雄雉。
扬雄《琴清英》曰：《雉朝飞操》者，卫女傅母所作也。卫侯女嫁於齐太子，中道太子死。问傅母曰： 何如？ 傅母曰： 且往，当丧。 丧毕，不肯归，终之以死。傅母悔之，取女所自操琴於冢上，鼓之。忽有二雉俱出墓中，傅母抚雌雉曰： 女果为雉耶？ 言未卒，俱飞而起，忽然不见。傅母悲痛，援琴作操，故曰《雉朝飞》。
《琴操》曰：齐独沐子，年七十无妻。出，见飞雉，雌雄相随。感之，抚琴而歌曰： 雉朝飞，鸣相和，雌雄群游於山阿。 
萧广济《孝子传》曰：萧芝忠孝，除尚书郎。有雉数十头，饮啄宿止，当上直送至歧路，下直及门，飞鸣车侧。
《琐语》曰：有飞鸟从西方飞来，白质，五色皆备，集平公之庭，相见如让。公召叔向问之，叔乡曰： 吾闻师旷曰：西方有白质鸟，五色皆备，其名曰翚。南方赤质，五色备，其名曰摇。其来为吾君臣，其祥先至矣。 
《博物志》曰：翟雉畏雨雪，惜其毛，栖高树之上，不敢下食，往往饿死。
徐广《车服注》曰：天子金根车马，上插以翟毛；皇后法驾乘，重翟羽盖。
崔豹《古今注》云：有雉尾嗜。
《宣验记》曰：野火焚山林，中有一雉，入水渍羽，飞以灭火。涂却疲乏，不以为苦。
○白雉
《春秋感精符》曰：王者德流四表，则白雉见。
《孝经援神契》曰：王者德至鸟兽，故雉白首。(妃房不遍，故白雉应。)
又曰：周成王时，越裳献白雉，去京师三万里。王者祭祠不相逾，宴食衣服有节，则至。
《抱朴子》曰：白雉自有种，南越尤多。案《地域图》，今之九德，则古之越裳也。盖白雉之所出，周成王所以为瑞者。贵其所自来之远，明其德化所被之广，非谓此为奇。
《楚辞》曰：昭后成游，南土爰厎，(爰，于也。厎，至也。言昭王背成王掷昶，而出游南。至楚，楚人沉之南遂不返之。)厥利惟何？逢彼白雉。(厥，其也。逢，迎也。言昭王南游，何利于楚乎？为越裳氏献白雉，昭王德不能致，亲往迎也。)
《汉书》曰：平帝玄始玄年，春，越裳重译献白雉一、黑雉二，诏使三公以荐宗庙。
《魏略》曰：文帝欲受禅，郡国奏：白雉十九见。
《魏志·文纪》曰：延康玄年四月，铙安县言白雉见。
《北史》曰：后魏南安王祯，孝文时为雍州刺史，性忠谨。其母疾笃，忧毁异常，遂有白雉游其庭前。帝闻其致感，赐帛千匹，以褒美之。
《三国典略》曰：渤海王高欢攻邺时，瑞物无岁不有。令史焚连里木，煮白雉而食之。
○射雉
《左传》曰：贾大夫(贾大夫，大夫也。)娶妻而美，三年不言不笑。御以如皋，(为妻御也，之皋泽也。)射雉而获之，其妻始笑而言。
《魏书》曰：太祖才力绝人。於南皮，一日射雉获六十三头。
《江表传》曰：孙权数射雉，潘浚谏权。权曰： 时时暂出耳，不复如往日。 浚曰： 天下未定，万机多务，射雉非急。弦绝括破，皆能为害。 浚乃手自彻坏雉翳。权由是遂绝，不复射雉。
《吴志》曰：孙休锐意於典籍，欲毕览百家之言。大好射雉，春夏之间，常出夜还，惟此时舍书。
《宋书》曰：孝武帝常出射雉。值雨，侍中沉怀文谏曰： 非止千乘失容，亦乃圣躬栉沐。 
沉约《宋书》曰：明帝与晋平王休祐於岩山射雉。有一雉不肯入场。日暮将反，留休祐射之，语云 不得雉，勿归！ 因遣寿寂之等诸壮士追之，日已欲暗，与休祐相及，遂拉杀之。
又曰：到捴与萧道成同从宋明帝射雉郊野，渴倦，捴得早青瓜，与上对割食之。
《齐书》曰：武帝好射雉，竟陵王子良启谏。先是，左卫殿中将军邯郸超谏射雉，武帝为止。久之，永明末，上将射雉，子良复谏。
又曰：萧景先转中领军，车驾射躬雉郊外。景先带甲杖从，廉察左右。
又曰：萧敏为新安太守。好射雉，未常在郡，辞讼者迁於畋焉。后张弩损腰而亡。
又曰：桓僖伯，少负气豪侠，妙解射雉，尤为武帝所重。
又曰：张欣泰为阿东内史，召还都。屏居家巷，置宅南岗下，面接松山。欣泰负弩射雉，姿情闲放。
又曰：袁彖为侍中，形貌充肥异众。每从射雉郊野，数人扶持，乃能从步。
又曰：褚炫从宋明帝射雉，帝至日中无所得，甚羞。召问侍臣： 吾旦来如皋，遂从空行，可笑？ 座者莫答。炫独曰： 匠糙候虽適，而云雾尚凝，故斯翚之禽骄心未惊。狄神驾犹豫，群情便可载欢。 帝意解，乃於雉场置酒。
《南史》曰：齐东昏侯在位，置射雉场二百九十六处。翳中帷帐及步障皆袷以绿红锦，金银镂弩，牙玳瑁帖箭。每出辄以鹰犬队主徐令孙、媒翳队主俞灵韵齐马而走，左右争逐之。
又曰：武帝亲拜陵，蔡兴宗负玺陪乘。及还，上欲因以射雉。兴宗正色曰： 今致虔园陵，情敬兼重。从禽犹有馀日，请待他辰。 
《陈书》曰：新安王伯国性好射雉，叔陵好发冢。出游田野，必与偕行。
