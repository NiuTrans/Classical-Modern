○鸽
《说文》曰：鸽，鸠属也。
《后魏书》曰：崔光曾於门下省昼读经，有鸽飞集膝前，遂入于怀，缘臂上肩，久之乃去。道俗赞咏诗颂者数十人。
《梁书》曰：侯景围台城，军士煮弩、熏鼠、捕雀食之。殿堂旧多鸽，群聚，至是歼焉。
《隋书》曰：文帝常宴达头可汗使者於武德殿，有鸽鸣于梁上。上命崔彭射之，既发而中。上大悦，赐钱壹万。
又曰：杨素见赤鸽映棘，高二尺。
《越绝书》曰：蜀有花鸽，状如春花。
戴祚《西征记》曰：祚至雍丘，始见鸽大小如鸠，色似鹦鹉，戏时两两相对。
○鸲鹆
《周礼》曰：鸲鹆不逾济，地气然也。(郑司农注云：不逾济，无妨于中国有也。)
《礼稽命徵》曰：孔子谓子夏曰： 群鹆至，非中国之禽也。 
《左传》曰： 有鸲鹆来巢 ，书所尾蘙。师已曰： (师巳，鲁大夫也。)异哉！吾闻文成之世，童谣有之： 鸲之鹆之，公出辱之。鸲鹆之羽，公在外野，涂取之马。鸲鹆株株，公在乾侯，(株株，跳行貌。)徵褰与襦。(褰，袴也。)鸲鹆之巢，远哉遥遥。稠父丧劳，宋父以骄。(稠父，昭公，死，故丧劳也。宋父，定公，代玄以骄。)鸲鹆鸲鹆，往歌来哭。 (昭公生出，歌也；世还，坎蘙。)童谣有是。今鸲鹆来巢，其将及乎？ 
《公羊传》曰：有鸲鹆来巢，何以书？记异也。何异尔？非中国之禽也，宜穴而巢。(何休注曰：鸲鹆犹权欲，此权臣喻妃自下居上之徵。)
《春秋考异邮》曰：鸲鹆者，飞行属于阳，夷狄之鸟，穴居于阴。
《异苑》曰：五月五日，剪鸲鹆舌，令学人语。
《山海经》曰：衡山多青雘，及鸲鹆。
《晋书》曰：镇西将军谢尚，字仁祖，善鸲鹆舞。
《幽明录》曰：晋司空桓豁在荆州，有参军剪五月五日鸲鹆舌，教令学语，遂无所不名。顾参军善弹琵琶，鸲鹆每立听移时。又善能效人语声。司空大会吏佐，令悉效四坐语，无不绝似。有生齆鼻语难学，学之不势，因内头於瓮中以效焉，遂与齆者语声不异。主典人于鸲鹆前盗物，参军如厕，鸲鹆伺无人，密白主典人盗物如干种，一二条列，衔之而未发。后盗牛肉，鸲鹆复白，参军曰： 汝云盗肉，应有验。 鸲鹆曰： 以新荷裹，著屏风后。 检之果获，痛加治。而盗者患之，以热汤灌杀。参军为植弹伤累日，遂请杀此人以报其怨，司空言曰： 原杀鸲鹆之痛，诚合治杀；不可以禽鸟故，极之於法。 令止五岁刑也。
《淮南万毕术》曰：寒皋断舌，可使语。(取寒皋，断其舌，即语。寒皋，一名鸲鹆。)
《唐书》曰：秘书少监崔行功，未得五品前，忽有鸲鹆衔一物入其堂，置案上而去，乃角袋玦。数日加大夫。
《荆楚岁时记》曰：五月鸲鹆子毛羽新成，俗好登巢取养之，以教其语，谓之花鹆。
○仓庚
《礼记》曰：仲春之月，仓庚鸣。
《毛诗》曰：春日载阳，有鸣仓庚。
又曰：仓庚于飞，熠熠其羽。
又曰：黄鸟于飞，集于灌木。
又曰：绵绵黄鸟，止于丘阿。
又曰：睨睆黄鸟，载好其音。
又曰：《黄鸟》，哀三良也。交交黄鸟，止于棘。谁从穆公？子车奄息。
《诗义疏》曰：黄鹂留也，或谓黄栗留。幽州谓之黄莺，或谓之黄鸟，一名仓庚，一名商庚，一名鵹黄，一名楚雀。齐人谓之搏黍，关西谓之黄鸟。常以椹熟时来，在桑间。此乃应节趣时之鸟。或谓之黄袍。
《尔雅》曰：仓庚、商庚、(即鵹黄也。)鵹黄、楚雀。(即仓庚也。)
又曰：皇，黄鸟。(郭璞症曰：俗黄离留，亦名搏黍。)
《韩诗》曰：简简黄鸟，载好其音。
《说文》曰：离黄，仓庚也，鸣即蚕生也。
○戴胜
《礼记》曰：季春之月，戴胜降于桑。(郑玄注曰：蚕将生之候也。戴胜，趋织之鸟，是时恒在桑。言降者，若时始自天来，故重之。)
《尔雅》曰：(彼及切)鴔(皮及切)戴胜鵀也。(郭璞曰：鵀即头上胜也。亦呼为戴胜。鴔者，犹今〈复鸟〉鶝，语声转耳。)
《春秋考异邮》曰：孟夏，戴纴降。说辞曰：戴纴之为言戴胜也。阳衔表以期达，蚕珥丝在四月，故孟夏载纴出，以任气，成天津也。故戴纴出，蚕期起。(纴而戴之，明趋时急也。衔天表候，以期已至。惟蚕是务。珥，吐也。)
《孝经援神契》曰：戴纴下，蚕始生。
《魏志》曰：戴纴鸟巢张臶门阴。告门人曰： 夫戴鵀，阳鸟，而巢门阴，此凶祥也。 旬日而卒。
扬雄《方言》曰：燕之东北、朝鲜洌死戤间，鸠谓之鶝鴀。自关而东谓之戴纴。东齐海岱之间，谓之戴南。南，犹纴也。或谓之纺泽，或谓之辐。燕之东北、朝鲜洌死戤间，谓之〈或鸟〉々。(郭璞症《尔雅》曰：尸鸠，布谷，非戴胜也。《尔雅》纺在戴纴下，自别一鸟名尔。《方言》依此义，又失之。《广雅》同也。)
○扈
《诗》曰：交交桑扈，率场啄粟。(桑扈，窃脂也。《笺》云：窃脂，肉食，今无肉，自场啄粟，失其性也，不能以自治。)
又曰：交交桑扈，有莺其羽。(《诗义疏》曰：或说：有莺其羽，言虽小鸟，其莺然有文章。)
《左传》曰：郯子云： 少皞挚以鸟明遒。九扈为九农正，扈民尾迺者也。 (杜预注云：扈，止也。止民使不淫。)
《尔雅》曰：春扈颁(扶云切。)鶞，(敕伦切。)夏扈窃玄，秋扈窃蓝，冬扈窃黄，桑扈窃脂，棘扈窃丹。行扈唶唶，(子夜切。)宵扈啧啧。(郭璞症曰：诸扈皆以其毛色音声以名也。犍为舍人曰：颁鶞，主五土宜谷种树也。窃玄，黑色，移民去黄。窃扈，青，移民收敛。窃黄，色黄也，盖藏。窃丹，色赤，为民鸱鸟。行扈，昼行鸣。宵扈，夜行鸣。皆随四时，同依诸扈为节候也。啧音债。)
《山海经》曰：崌山有鸟焉，如鹗，赤身，白首，其名窃脂。(郭璞症曰：今呼青雀为窃脂，疑非此也。)
又曰：上申之山，鸟多当扈，状如鸠，以髯飞，食之，不眴目。
《淮南子》曰：马不食脂，桑扈不啄粟，非廉也。
左思《吴都赋》曰：四扈推移。(春秋冬夏四时鸟也。)
○百舌
《礼记》曰：仲夏之月，反舌无声。(郑玄注曰：反舌，百舌也。)
《左传》曰：郯子曰： 少皞鸟师而鸟名。祝鸠氏，司徒者也。 (杜预注：鵻鸠孝，故为〈具鸟〉司徒，主教民。)
《春秋保乾图》曰：江充之害太子，交啄反舌鸟入殿。(宋均注曰：交啄反舌，百舌鸟。)
《风土记》曰：祝鸠，反舌也。郑注《礼记》云： 反舌、百舌鸟。 糜信难曰： 案《纬书》：反舌，虾蟆也。昔於长安，与诸生共至城北水中取虾蟆，剥视之，其舌反成向。此则郑君得毋过乎？ 乔夙答曰： 虾蟆五月中始得水，当聒人耳，何云无声？是知虾蟆非反舌鸟。 
《易通卦验》曰：反舌鸟，乃能反复其舌，随百鸟之音。
《周书》曰：芒种之日又五日，反舌无声；反舌有声，佞人在侧。
《孔子明镜》曰：国臣谋反，有反舌鸟入宫。
《淮南子》曰：人有多言，犹百舌之声。
《后魏书》曰：汝阴王天赐之孙庆和，为东豫州刺史，举城降梁，梁武以为北道总督。至项城，朝廷出师讨之，望风退走。梁武责之曰： 言同百舌，胆若鼷鼠。 遂徙合浦。
郭愔《百舌鸟诗》曰：百舌鸣高树，弄音无常则。借问声何烦？末俗不尚默。
○伯劳
《礼》曰：仲夏之月，〈具鸟〉始鸣。(郑云：〈具鸟〉，博劳。蔡邕《章句》：〈具鸟〉，伯劳，一曰伯赵，应时而鸣，为阴候也。)
《左传》曰：郯子云： 少皞时，伯赵氏，司至者也。 (杜预注曰：伯赵，伯劳也，夏至鸣，冬至止。)
《诗》曰：七月鸣〈具鸟〉。(郑玄注曰：伯劳鸣，将豪戤候。五月鸣，豳地晚寒。鸟物之候，从其气焉。)
《尔雅》曰：〈具鸟〉，伯劳也。(郭璞症曰：似〈豆鸟〉鹖而大。)
《大戴礼·夏小正》曰：五月，鴂则鸣。鴂者，伯鹩也。鸣者，相命也。
《广雅》曰：伯赵，〈具鸟〉也。
《易通卦验》曰：夏至、小暑，伯劳鸣。
《孟子》曰：南蛮鴂舌，博劳也。
《淮南万毕术》曰：伯劳使蛇蜿蝉。(乃天使然也。)
又曰：伯劳守金，人不敢取。(取伯劳血以途金，人不敢取。)
《东方朔别传》曰：朔与弟子偕行，渴，令弟子扣道边家求饮，不知姓名，主人门门不与。须臾，见伯劳飞集主人门中李树上，朔谓弟子曰： 杆主人姓李名伯当，尔但呼李伯当。 果有李伯当应，即入取饮。
陈思王植《贪恶鸟论》曰：国人以伯劳鸟献诸庭者，侍臣谓曰： 世同恶伯劳之鸣，何谓也？ 王曰： 《月令》： 仲夏，〈具鸟〉始鸣。 《诗》云： 七月鸣〈具鸟〉，七月，夏之五月。〈具鸟〉则博劳也。昔尹吉甫信后妻之谗，而杀孝子伯奇，其弟伯封求而不得，作《黍离》之诗。俗传云：吉甫后悟，追伤伯奇，出游於田，见异鸟鸣於桑，其声噭然。吉甫心动，曰： 无乃伯奇乎？ 鸟乃拊翼，其声尤切。吉甫曰： 果吾子也。 乃顾曰： 伯奇劳乎？是吾子，栖吾舆；非吾子，飞勿居。 言未卒，鸟寻声而栖其盖。归入门，集于井幹之上，向室而号。吉甫命后妻载，弩射之，遂射杀后撇馛谢之。故俗恶伯劳鸣，言所鸣之家必有尸也。好事附名为之说，令俗人恶之，其实否也。伯劳以五月鸣，应阴气之动。阴为仁养，阴为残贼。伯劳，盖贼害之鸟也。屈原曰： 〈具鸟〉鴂之先鸣，使百草为之不芳。 其声〈具鸟〉〈具鸟〉，故以音名也。 
《晋书》曰：慕容垂之起於关东，岁在癸未。符坚之分氐户於诸镇也，赵整因侍，援琴而歌曰： 阿得脂博劳，舅父是仇绥。尾长翼短不能飞，远徙种人留鲜卑，一旦缓急语阿谁？ 坚笑而不纳。至是，整言验矣。
《周书·时训》曰：芒种之日，螳螂生。又五日，〈具鸟〉始鸣；若不鸣，号令壅逼。
《兵书》曰：军行，卒见伯劳鸣军前后，贼来围吾军。伯劳鸣军中，军分散，有所配属。
京房《易妖占》曰：伯劳聚邑中，岁大水。伯劳鸣军中，师分而水且至。鸣于君之宫，凶。
《梦书》曰：伯劳为忧口舌，声可恶也。梦见伯劳，忧口舌也。
○斫木
《尔雅》曰：，斫木也。(郭璞症曰：斫木虫，因名。今斫木有两三种，在山中者大，有赤色。)
《临海异物志》曰：啄木，大如雀，喙足皆青，毛色正青，翠鸟类也。凡啄木异种，舌长二寸，杪有刺针。
《裴谐集·左氏诗》曰：南山有鸟，自名啄木。饥则缘树，暮则巢宿。无干於人，惟志所欲。此盖禽兽，性清者荣，性浊者辱。
《闽中名士传》曰：薛令之，唐开玄中为左补阙兼太子侍讲。时东宫官冷落，久次难进。令之题诗曰： 明月夜团团，照见先生盘。盘中何所有？苜蓿长阑干。饭涩匙难绾，羹稀箸易宽。只可谋朝夕，那能度岁寒？ 明皇因幸春宫，见之，不悦，命笔酬之曰： 啄木嘴距长，凤皇毛遇狞憹。既嫌松桂寒，任逐桑榆暖。 令之遂投簪谢爵，徒步东还。
○鳭鹩
《尔雅》曰：鳭鹩剖苇。(郭璞症曰：好剖苇皮，食其中虫，因名之。鳭，音刀。)
又曰：桃虫，鹪；其雌，鴱。(注云：鹪{眇鸟}，桃雀。俗呼为巧妇。)
《诗》曰：肇允彼桃虫，翻飞惟鸟。(注：桃虫，鹪鹩是也。故《尔雅》曰：桃虫，鹪也。微小黄雀，其雏化为蜩。故俗语曰：鹪鹩生蜩雀。《易林》亦谓：桃虫生蜩。或云：布穀生子，鹪鹩养之。)
《方言》曰：自关而东，谓之土雀，或谓之女匠。(今亦名巧妇，以东呼希母。)自关而西谓之鸋鴂。
《尔雅》云：〈卒鸟〉鴙，鵄鸮属也，非宁决音。自关而西谓之桑飞，或谓之蔑雀。
《庄子》曰：鹪鹩巢暑林，不过一枝。
《说苑》曰：孟常君寄客於齐王，三年不见用。客反见孟常君曰： 不知臣罪耶？君之过也？ 孟常君曰： 缕因针而入，不因针而急。夫子之才必薄矣。 客曰： 不然。臣见鹪鹩巢於苇之苕，鸿毛着之，临危建之，工女不能为，可谓完坚矣。大风至，则苕折卵破者，其所托者使然也。 
《晋书》曰：张华素孤贫，为《鹪鹩赋》，成，阮籍见之，曰： 王佐之才也！ 由是声名始着。
○巂(音携，一名杜字)
《尔雅》曰：巂，周也。(郭璞症曰：巂鸟。孙炎为燕别名。《风土记》亦云是赤口燕也。)
《蜀王本纪》曰：望帝使臣鳖灵治水。去后，望帝以其妻通，惭愧，且以德薄，不及鳖灵，乃委国授之，去。望帝去时，子规鸣，故蜀人悲子规鸣而思望帝。望帝，杜宇也，从天堕。
《临海异物志》曰：鷤〈圭鸟〉，一名田鹃。春三月鸣，昼夜不止，音声自呼。俗言：取母血途其口，两边皆赤，上天自言 乞恩 。至当陆子熟，鸣乃得止耳。
《吕氏春秋》曰：伊尹说云： 肉之美者，玙朽之翠。 
《异苑》曰：杜鹃始阳相推而鸣，先发声者便吐血死。昔有人山行，见一群寂然，即聊学其声，便呕血死。
○鵽
《尔雅》曰：鵽鸠，冠雉。(郭璞症曰：鵽，大如鸽，似雌雉，鼠脚，无后指歧。为鸟憨急，群飞。出北方沙漠地。)
《庄子》曰：青鵽爱子忘亲。(司马彪注曰：鵽鸟专爱其子，而忘其母也。)
《唐书》曰：高宗时，突厥犯塞。初，突厥之未叛也，有鸣鵽群飞入塞，相继蔽野，边人相惊，曰： 杆鸟一名突厥雀，南飞，突厥犯塞之候也。 及是春，还复北飞，至灵夏之北，悉堕地而死，视之，则无头矣。裴行俭问於右史苗神答曰： 鸟兽之祥，乃应人事，何也？ 对曰： 人虽最灵，而禀性含气同於万类，故吉凶兆於彼，祸福应於此。圣王受命，龙凤为嘉瑞者，和气同也。故汉祖斩蛇，而验秦植地亡；仲尼感麟，而知己之将死。夷羊在牧，殷纣以灭；雊鹆来巢，鲁昭出奔；鼠舞端门，燕刺诛死；大鸟飞集，昌邑以败。是故君子虔恭寅畏，动必思义。虽在幽独，如承大事。知神明之照临，惧患难之及已也。雉升鼎耳，殷宗侧身以修德；鵩止坐隅，贾生作赋以叙命。卒以伍录者，德胜祥也。 
○鸮
《毛诗》曰：《鸱鸮》周公救乱也。鸱鸮鸱鸮，既取我子，伍沦我室！
《诗义疏》曰：鸱鸮，似黄雀而小，喙刺如锥。取茅为巢，以麻紩之，如刺絑靴，县着树，或一房，或二房。幽州谓之鸋鴂，或曰女匠。关东谓之工雀，关西谓之蔑雀，或谓巧女。
《尔雅》曰：鸱鸮，鸋鴂。
○鸱
《春秋运斗枢》曰：玉衡星散为鸱。
《庄子》曰：鸱得腐鼠，鹓橱妪之，仰而视之。
又曰：鵄，嗜鼠之鸟也。
《淮南子》曰：虞氏者，梁富人也。登高楼，临大路，设乐陈酒，博於其上。游侠相随行楼下。博者射中而笑，飞鸢堕腐鼠而中游侠。侠相与语曰： 虞氏富人，奚有轻人掷昃，乃辱我以腐鼠！ 其夜乃杀虞氏，大灭其家。此谓类非也。
《淮南万毕术》曰：鸱脑令鸡自伏。(取鸱脑以途鸡，即自伏不能起也。)
《吕氏春秋》曰：乱国之妖，市有舞鸱。
《盐铁论》曰：泰山之鸱，啄腐鼠於穷泽，非有害於人也。今有同盗主财而食之焉，得若泰山之鸱乎？
《后魏书》曰：孝武即位，蠕蠕诸番并遣使朝贡，帝临轩宴之。有鸱鸟飞鸣於殿前。帝素知窦炽善射，因欲矜示远人，乃给炽御箭两支，命射鸱，应弦而落。诸番人咸叹异焉，帝大悦。
《列仙传》曰：李仲甫夜卧床氏，或为鸱鸟跱架上。后至沓县臣山上候北风，当飞度南海。山上有罗鹰者罗得鸱，视之，仲甫也。后留更三年，自云涂去仑去。
○茅鸱
《尔雅》曰：狂，茅鸱。(郭璞症曰：〈尨鸟〉鸱也，似鹰而白。孙炎曰：大目鸺鹠也。)
《广雅》曰：卢鸺、茅鸱，鸠也。
《左传》曰：叔孙食庆穆子封，庆封汜祭，穆子不实，使工为之诵《茅鸱》，(《茅鸱》，逸诗，刺不敬。)亦不知。
○鸢
《礼记》曰：前有尘埃，则载鸣鸢。(鸢鸣则将风也。)
《毛诗》曰：鸢飞旆觎，鱼跃于渊。
《尔雅》曰：鸢鸟丑，其飞也翔。(布翅飞翔。)
《汉书》曰：成帝河平玄年，太山有鸢，焚其巢，子堕地，黑色。
《东观汉记》曰：马援击交趾，下潦上雾，毒气上蒸，仰视乌鸢，跕跕(于兼切)堕死晷。
《梁书》曰：永安侯萧礭，字仲正，少好弓马。人有笑者，礭谓之曰： 吾当为国家破贼，故预习之。 每临阵对敌，意气安详，带甲据鞍，自朝至夕，驰骤往返，不以为劳。侯景袄戤，恒在左右。常从景出猎，见飞鸢，景众射之，莫能中。礭射之，应弦而落。自是王伟忌之。
《隋书》曰：崔彭善射。达头可汗遣使于上曰： 请得崔将军一与相见。 上曰： 杆必善射闻于虏庭，所以来请耳。 遂遣之。及至匈奴中，可汗召善射者数十人，因掷肉于野，以集飞鸢，遣其善射者射之，多不中。复请彭射之，连发数矢，皆应弦而落。突厥相顾，莫不叹服。可汗留彭不遣百余日，上赂以缯彩，然后得归。
又曰：长孙晟引启民可汗归附，赐射于武安殿。选善射者十二人，分为两列。启民曰： 臣有长孙大使得见天子，今日赐射，愿入其列。 许之。给晟箭六支，发皆入鹿。启民列竟胜。时有鸢群飞，上曰： 公善弹，为我取之。 十发俱中，应丸而落。是日百官获赍，晟独居多。
《博物志》曰：汉旧使綦国，送鸢卵给太官。
《晋中兴书·征祥说》曰：永和九年，吴郡献白鸢。
