○鸡
《春秋运斗枢》曰：玉衡星散为鸡。
《周礼·春官上·大宗伯》曰：工商执鸡。(郑注曰：取其守时而动也。)
《礼记·曲礼下》曰：祭宗庙之鸡曰翰音。
又《月令》曰：季冬之月，雉雊鸡乳。
又《内则》曰：子事父母，鸡初鸣，咸盥潄。
《左传·宣下》曰：楚子为乘广三十。乘分为左右广。鸡鸣而驾，日中而说。
又《成下》曰：晋与楚旦而战，见星未已。子反免〈媲去 女 〉吏察夷伤，补卒乘，缮甲兵，展车马，鸡鸣而食，惟命是听。
又《襄二》曰：荀偃令曰： 鸡鸣而驾，塞井夷灶，惟余马首是瞻。 
又《襄三》曰：齐庄公朝，指殖绰、郭最曰： 是寡人之雄也。 州绰曰： 君以为雄，谁敢不雄？然臣不敏，平阴之役，先二子鸣。 (晋伐齐及平阴，州绰获殖绰、郭最，故自陛甓鸡斗，胜而先鸣。)
又《襄五》曰：公膳，日双鸡。
又《昭五》曰：宾孟適郊，见雄鸡自断其尾。问之，侍者曰： 自惮其牺也。 
又《昭六》曰：季、郈之鸡斗。(季平子、郈昭伯二家相近，故斗鸡。)季氏芥其鸡，(以芥子播其羽。)郈氏为之金距，平子怒。
《毛诗》曰：《女曰鸡鸣》，刺不实德也。陈古义以刺今，不实德而好色也。女曰鸡鸣，士曰昧旦。子兴视夜，明星有烂。
又曰：君子于役，不知其期，曷其至哉！鸡栖于塒，日之夕矣。
又《缁衣》曰：《风雨》，思君子也。乱世则思君子，不改其度。风雨凄凄，鸡鸣喈喈。既见君子，云胡不夷？风雨萧萧，鸡鸣胶胶。既见君子，云何不瘳？风雨如晦，鸡鸣不已。既见君子，云胡不喜？
又曰：《鸡鸣》，思贤妃也。鸡既鸣矣，朝既盈矣。匪鸡则鸣，苍蝇之声。
《尚书·牧誓》曰：古人有言曰： 牝鸡无晨。 牝鸡之晨，惟家之索。
《论语》曰：子路遇丈人，以杖荷筿。止子路宿，杀鸡为黍而食之。
又曰：子之武城，闻弦歌之声，夫子莞尔而笑曰： 割鸡焉用牛刀？ 
《尔雅》曰：鸡大者蜀。蜀子雓。未成鸡曰僆。绝有力奋。鸡三尺为鶤。栖於杙为桀，凿垣而栖为塒。(郭璞注曰：今蜀鸡也。雓，雏子名也。匠箔东呼鸡少者为僆。鶤，阳沟巨鶤，古之名鸡。)
《春秋说题辞》曰：鸡为积阳，南方之像。火阳精物，炎上，故阳出鸡鸣，以类感也。鸡之为言佳也，佳而起为人期，莫宝也。(善为人制晏早之期。)
《春秋考异邮》曰：鸡颖冤鸣。
《诗记历枢》曰：候及东次菩蔻。鸡泄三号，冰始泮。卒于丑，以成岁。(及东，及於寅也。承丑之季，故谓之次气也。鸡为畜，阳也，丑之季向晨鸣，急悦其气，感之而喜，故鸣也。)
《周书》曰：大豪戤日，鸡始乳。
《易通卦验》曰：万民闻鸡鸣，皆翘首结带正衣裳。
《史记》曰：子路性鄙，好勇力。冠雄鸡，佩豭豚，陵暴孔子。孔子乃设礼义，稍诱之。子路乃委质，请为弟子。
又曰：孟常君至关。关法：鸡鸣出客。孟常君客之居下坐者，有能为鸡鸣，遂发传出。
又曰：越巫立越祠，而以鸡卜，上信之。
《汉书》曰：徵昌邑王贺到济阳，求长鸣鸡。
又曰：昌邑王之立为皇太子，私置鸡豚以食。
又曰：龚遂为渤海太守，使人家养五鸡。
又曰：王奉先好斗鸡。宣帝微时，数与奉先会。后即位，以其女为婕妤，立为皇后。奉先封侯。
又曰：方士曰： 益州有金马碧鸡植郸，可祭祠致也。 宣帝使王褒往祠焉。
范晔《后汉书》曰：河南乐羊子妻，不知何氏女。常有他舍鸡谬入垣内，姑盗杀食之。妻对不食而泣，怪问之，妻曰： 自伤居贫，使食他肉。 姑竟弃之。
《后汉书》曰：范式，字巨卿，与汝南张玄伯为友。二人春到京，以暮秋为期。玄伯以九月十五日杀鸡炊黍，以待巨卿。母谓玄伯曰： 相去千里，汝何信之审也？ 言未毕，而巨卿至。相随升堂再拜母，极悦。
《九州春秋》曰：魏王入汉中讨刘备，不得进，欲守复难，意欲弃之，乃发令云 鸡肋 。官属不知，主簿杨修曰： 夫鸡肋，弃之则可惜，啖之无所得。以比之汉中王欲去也。 白戒严，王遂还。
《吴录》曰：魏文帝遣使於吴求长鸣、短鸣鸡。群臣以非礼，欲不与。孙权敕付使。
《江表传》曰：南郡献长鸣承露鸡。(《南越志》曰：鸡冠四间如莲花，鸣声清彻也。)
《魏志》曰：马韩国出细尾鸡，其尾皆五尺馀。
郭颂《魏晋世语》曰：刘放、孙资共典枢要，夏侯献、曹肇心内不平。殿中有鸡栖树，二人相谓： 杆亦久矣，其能复几？ 指谓中书监刘放、中书令孙资。
王隐《晋书》曰：郗诜母础苦车。及亡，不欲车葬，而贫尾馛登揄。乃养鸡种蒜，竭其方术。丧过三年，登揄八匹，举棺至家。
《晋书》曰：祖逖与刘琨俱为司州主簿，情好绸缪，共被同寝。中夜闻鸡鸣，蹴琨觉曰： 杆非恶声。 因起舞。
又曰：桓玄既被杀，安帝反正，其馀拥众假号皆平，桓氏遂灭。玄兴中，衡阳有雌鸡化为雄，八十日而冠萎。及玄建国於楚，衡阳属焉。自篡至败，凡八旬也。
《晋中兴书》曰：殷浩北伐，江逌为长史。及丁零反叛，浩令逌伐之。乃取数百鸡以长绳连之，脚皆系火。一时驱放，群鸡骇散。飞过堑，集羌营，皆燃。因其惊乱，纵兵击之。
《晋书》曰：庾征西翼书，少时与逸少齐名。右军后进，庾犹不分，在荆州与都下人书云： 小儿辈贱家鸡，爱野雉，皆学右军书，须吾下当比之！ 
又《载记》曰：符朗善知味。会稽王道子杀鸡以食之，既进，朗曰： 杆鸡栖恒半露。 检之，验焉。
《晋书》曰：武帝常幸琅琊城。宫人常从早发，至湖北埭，鸡始鸣，今呼为鸡鸣埭。
《南史》曰：齐郁林王好斗鸡，密买鸡至数千价。
又曰：傅琰，字季圭，为山阴令。二野父争鸡，琰问鸡何食，一云 粟 ，一云 豆 。琰使破鸡，得粟，罪言豆者。
魏收《后魏书》曰：崔光，字长仁，东清河鄃人也。正始玄年夏，有典事史玄显献四足四翼鸡，诏伋骑侍郎赵邕以问光，光表曰： 翅足众多，亦群下相扇动之像；雏而未大，脚弱差小，亦其势尚微，易制御也。 武帝览之，悦。后数日而茹、皓等并以罪失伏法，於是礼光逾重。
又曰：傅乾爱嗜鸡肉、葵菜食，傅灵越乃为作之，下以毒药。乾爱饭，还而卒。
《北史》曰：宋世良为清河太守，发奸摘伏，有若神明。常有一吏休满还郡，食人鸡豚；又有一幹受人一帽，及食二鸡。世良叱而语之，吏、幹叩头伏罪。於是上下震悚，莫敢犯禁。
又曰：齐彭城王浟为沧州刺史。有隰沃县主簿张达常诣州，夜投人舍，食鸡羹。浟察知之。守令毕集，浟对众曰： 食鸡羹，何不偿价直也？ 达即伏罪。合境号为神明。
《三国典略》曰：齐长广王湛即皇帝位於南宫，大赦改玄。其日将赦库，令於殿门外建金鸡，宋孝王不识其义，问於光禄大夫司马膺之： 赦建金鸡，其义何也？ 膺之曰： 案，海中星占曰： 天鸡星动，当有赦。 由是，帝王以鸡为候。 
《唐书》曰：刘武周父匡徙家马邑。匡常与其妻赵氏夜坐庭中，忽见一物，状如雄鸡，流光烛地，飞入赵怀，振衣无所见。因而娠，遂生武周。为人骁勇，善骑射。
《庄子》曰：庄子谓惠子曰： 羊沟之鸡，(司马彪注曰：羊沟，斗鸡处。)三岁为秣。(秣，魁师也。)相者视之，则非良鸡也。然而数以胜人者，以狸膏途其头也。 (鸡畏狸故。)
又曰：越鸡不能伏鹄卵，鲁鸡固能矣。(司马彪曰：越鸡，小鸡也。鲁鸡，大鸡，今蜀鸡也。)
《列子》曰：纪渻子为周宣王养斗鸡。十日而问： 鸡可斗乎？ 曰： 未也，方虚骄而恃气。 十日又问之，曰： 未也，犹疾视而盛气。 十日又问之，曰： 几矣。鸡虽有鸣者，已无变，望之似木鸡矣，其德全矣。 异鸡无敢应者。
《燕丹子》曰：燕太子丹质於秦，逃归到关。丹为鸡鸣，遂得逃归。
《试萦》曰：战如斗鸡，胜者先鸣。
《韩子》曰：使鸡司夜，令狸执鼠，皆因其能。
《淮南子》曰：雄鸡夜啼，库兵动而戎马惊。
《淮南万毕术》曰：孤桃之像，令鸡夜鸣。(取孤桃南北行枝，长三尺，折以为像，途以三岁雄鸡血，夜居栖下。)
《战国策》曰：秦惠王谓寒泉子曰： 苏秦欺敝邑，欲以一人智反复式东之君。夫诸侯之不可一，犹连鸡之不能俱上於栖也。 
《吕氏春秋》曰：善学者，若齐王之食鸡也，食其距数千而后足。
又曰：白圭谓魏王曰： 市丘之鼎以烹鸡，多洎之，则淡而不可食；(市丘，魏邑。肉汁曰洎。)少洎之，则焦而不熟。然而视之蝺焉，羹无所可用。 (蝺，音龋。)
《韩诗外传》曰：田饶为鲁哀公曰： 夫鸡，平头戴冠者，文也；足傅距者，武也；敌在前敢斗者，勇也；见食相告者，仁也；守夜不失时者，信也。虽有五德，犹日瀹而食之者，何也？以其所从来近也。 
《神异经》曰：东方有人，长七丈，头戴鸡，朝吞恶鬼三千，暮吞三百。名黄父，又名食邪。以鬼为饭，以雾为浆也。
《西京杂记》曰：成帝时，交趾、越巂献长鸣鸡。即下漏验之，晷刻无差。长鸣鸡一鸣一食，时不绝，长距，善斗。
崔豹《古今注》曰：鸡一名 烛夜 。
《列仙传》曰：祝鸡翁者，雒阳人也。居尸乡北山下，养鸡皆有名字，千馀头。暮栖树，昼放散食，欲取，呼名即至。贩鸡及子，得千万钱，辄置钱去。
《论衡》曰：传书言： 淮南王得道，畜皆仙，犬吠天上，鸡鸣云中。 
《陈子要言》曰：弃晨鸡犬俟凤警，亦犹弃当世之实才，须故人掷甏政也。
《太玄经》曰：雌鸡鸣晨，雄鸡宛颈。隋侯坠井，河伯除川。
《风俗通》曰：呼鸡 朱朱 。俗说：鸡本朱公化而为之，今呼鸡者， 朱朱 也。谨案，《说文》解 喌 ： 喌，二口为欢。州，其声也。读若祝。 郑者，诱致禽畜和顺之意。喌与朱音相似耳。
又曰：腊除夕，以雄鸡着门上，以和阴阳。案：今人卒病，皆杀雄鸡傅其心。病风者，鸡散治之，东门鸡头治蛊，信善也。
《异苑》曰：朱文绣与罗子锺为友，俱仕於梁。绣既死，罗锺哭之，其夜俱亡。梁南七里有鸡山，葬绣於其中；北九里有雉涧，埋锺於其内。绣神灵变为鸡，锺魂魄化为雉。清鸣哀响，来往不绝。故诗曰： 鸡山别飞响，雉涧和清音。 
荀悦《申鉴》曰：睹孺子之驱鸡，而见御民之术。孺子之驱鸡，急则惊，缓则滞，驯而安之，然后入门。
嵇康《宅无吉凶论》曰：夫同栖之鸡、一栏之羊，宾至而有死者，岂异之哉？
《幽明录》曰：晋兖州刺史沛国宋处宗，常买得一长鸣鸡，爱养甚至。栖笼着窗间，鸡遂作人语。与宗谈语，极有言致，终日不辍。处宗因此言功大进。
《越绝书》曰：鸡山，勾践以畜鸡，将伐吴，以食死士也。
《吴越春秋》曰：娄门外鸡陂虚者，吴王牧鸡处。
《西河记》曰：凉州罪人於市将刑，忽有一白雄鸡飞於人边请命，引颈长鸣，伏地向吏，驱之去辄来。刺史张义免其坐。
《王子年拾遗记》曰：太初二年，月氏贡双头鸡，四足一尾，鸣则俱鸣。
又曰：含途国，去王都七万里。人善服鸟兽鸡犬，皆使能言。
郭子横《洞冥记》曰：有远飞鸡，夕则还依人，晓则拘奚四海外，朝往夕还。
裴玄《新言》曰：正朝县官杀羊，悬其头於门，又磔鸡以副之。俗说，以厌厉气，或以问河南任君，任君曰： 是月土气上升，草木萌动，羊啮百草，鸡啄五穀，故杀之以助生气。 
崔实《四民月令》曰：十二月，东门磔白鸡头，可以合药。
《本草经》曰：丹鸡一名 载丹 。
又曰：乌雄鸡主补中，其血治踒折骨。凡鸡肉，不食小儿，令生蚘虫，又令消髓。
《葛洪方》曰：五月七日，深井深冢多有毒气，不可入也。宜先以鸡毛试投井中，直下无毒；毛回四边，不可入也。
《师旷占》曰：长吏乘车，出入行步道上，有鸡飞集车上者，雄迁雌去。
《杂五行书》曰：欲求妇，取雄鸡两毛烧著酒中，饮之，所求必得。用戊子日，此是天地合日，必得。三往不得，女当死。
《龙鱼河图》曰：玄鸡白头，食病人。鸡有六指，亦杀人。鸡有五色，杀人。
焦赣《易林·旅之夬》曰：十雉百雏，常与母俱。抱鸡捕虎，谁者为怙？
又《归妹之无妄》曰：鸡方啄粟，为狐所逐，走不得息，惶惧喘息。
又《归妹之损》曰：争鸡失羊，亡其金囊，利得不长。
又《巽之遁》曰：三鸡啄粟，十雏从食。饥鸢卒击，亡其两寂。
《广志》曰：鸡有胡髯、五指、金骹、反翅掷曛。大者蜀，小者荆。白鸡金骹者美，旧并州所献。吴中送长鸣鸡，长倍於常鸡。永昌郡无鸡。
《异物记》曰：伺潮鸡，潮水上则鸣。
《博物志》曰：《神农本草经》曰： 鸡卵可以作虎魄。法：取伏苓、鸡蛋卵黄白混杂者，熟煮之。及尚软，随意刻作物形。以苦酒渍数宿，既坚，内着粉中。假者乃乱真。 (此世所恒用，作无不成也。)
干宝《搜神记》曰：安阳城南有亭，宿者辄死。书生明术数，入亭宿，端坐诵书。夜半，有人着皂衣、赤帻来，户外呼亭主： 杆有宿客耶？ 应曰： 然。 喑嗟而去。须臾，有赤衣问如前。生问曰： 向黑衣者谁？ 答曰： 北舍母猪。  赤帻者谁？ 答曰： 西舍老雄鸡也。  汝是谁？ 答曰： 我是老蝎也。 明旦掘之得蝎，大如琵琶，身长四尺。并杀猪、鸡，亭遂安静。
刘欣期《交州记》曰：长鸣鸡出日南。
《南州异物志》曰：狼育之鸡，特禀异声。(狼盲，地名。)
《白泽图》曰：老鸡能呼人姓名，杀之则止。
又曰：鸡有四距重翼者，龙也。杀之震死。
《梦书》曰：鸡为武吏，有冠距也。梦见雄鸡，忧武吏也。众鸡入门，吏所捕也。群斗舍中，惊兵怖也。
《论墓书》曰：养白鸡，令识其主声形，以五月五日、九月九日任意用五色彩长五寸系鸡颈，将鸡於名山，放鸡着山，仰头咒曰 必存鸣晨 ，鸡心开悟。
沉怀远《南越志》曰：鸡冠四开如莲花，鸣声清彻也。
《荆楚岁时记》曰：正月一日，三玄之日，鸡鸣而起，陷甓庭中爆竹，滔鸡，或斫镂五彩及鸡於户上。
《风土记》曰：乃有鸡子，五薰练形。(正旦皆会，生吞鸡子一个，谓之练形。又，晨啖五辛，以助五藏气。)
《吴录》曰：合浦朱虚县有山鸡，黑色，树栖。
《魏志》曰：平原太守刘邠取印囊及山鸡毛着器中，使管辂筮。辂曰： 内方外圆，五色成文，含宝守信，出则有章，此印囊也。高岳岩岩，有鸟朱身，羽翼玄黄，鸣不失晨。此山鸡毛也。 
《异苑》曰：山鸡爱其毛羽，映水则舞。魏武时，南方献之。帝欲其鸣舞而无由，公子苍舒令人取大镜着其前，鸡鉴形而舞，不知止，遂至死。韦仲将为之赋，甚美。
《博物志》曰：山鸡有美毛。自爱其毛，终日映水，目眩则溺。
《临海异物志》曰：山鸡状如人家鸡，安阳诸山中多此鸡，恃距好斗。当时以家鸡置其处，取即可得。
《南越志》曰：曾城县多鵕鸃。鵕鸃，山鸡也，利距善斗。世以家鸡斗之，可禽也。光色鲜明，五彩炫耀。
辛氏《三秦记》曰：陈仓山在太白之西，去长安八百里。上有石鸡，与山鸡各别。赵高使烧山，山鸡飞去；石鸡不去，晨鸣山头，声闻三十里，或云是玉鸡。陈仓城上有神鸡，入取不得，雄者王，雌者霸。穆挂〈门卞〉雌，故霸。
《山海经》曰：鷩雉，一名山鸡，养之禳火。
左思《吴都赋》曰：山鸡归飞而来栖。
顾恺《湘中赋》曰：阳鸾、山鸡。
陆机《与弟书》曰：天渊池养山鸡，甚可嬉。
《周书》曰：成王时，蜀人献文翰者，若皇鸡。(鸟有文彩者。皇鸡，似凫，冀州谓之泽时。)
《尔雅》曰：翰，天鸡也。(郭璞注曰：翰鸡，赤羽，见《周书》。)
《说文》曰：翰，天鸡也。一名晨风。
《玄中记》曰：东南有桃都山，上有火树，名曰： 桃都枝 ，相去三十里。上有天鸡。日初出照此木，天鸡即鸣，天下鸡皆随之鸣。
《临海异物志》曰：杉鸡，黄冠青绥，常在杉树下。头上有长黄毛，头及颊，正青如垂緌。
《南越志》曰：新夷县鸟多杉鸡。
《尹子》曰：扬州之鸡裸无毛。
《南越志》曰：高兴县多容鸡，如家鸡，五彩，至则年穰。
孙绰《望海赋》曰：石鸡清响以应潮，惠躯轻近以远洁。(石鸡，形似家鸡而灰色，在海中山上，每潮水将至，辄鸣相应，若家鸡同晨也。商人欲知水道，涂却以至此为候也。)
周景式《庐山记》曰：白水南行十馀里，有鸡山。旁有大山竦立，上有石鸡，冠距如生。道士李镇於此下住，常宝玩之。鸡一旦忽摧毁，镇告人曰： 鸡卒如此，吾其终乎！ 因与亲知诀别。后月馀，果卒，似知命云。
