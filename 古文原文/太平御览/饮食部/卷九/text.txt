○粽
《晋书》曰：广州刺史卢循，遣使遗刘裕益智粽子，裕答以续命汤。
《宋书》曰：后魏太武至彭城永酒及甘橘，张畅宣孝武帝旨，致螺杯杂粽，南土所珍。
《齐书》曰：范云永明十年使魏，魏人李彪宣命，至云所，甚见称美。彪为设甘蔗、黄粽，随尽复益。彪谓曰： 范散骑小俭之，一尽不可复得。 
《梁书》曰：张缵初往雍州，资产悉留江陵。性既贪婪，南中赀贿填积。及死，湘东王皆使收之。书二万卷，并摙(音辇。)还齐，珍宝财货悉付库，以粽、蜜之属还其家。
《风土记》曰：俗以菰叶裹黍米，以淳浓灰汁煮之，令烂熟，於五月五日及夏至啖之。一名粽，一名角黍，盖取阴阳尚相裹未分散之时像也。
《续齐谐记》曰：屈原以五月五日投汨罗而死，楚人哀之，每至此日，取竹筒贮米，投水以祭之。
汉建武中，长沙区回白日忽见士人自称三闾大夫，谓回曰： 君常见祭甚诚，但常年所遗，俱为蛟龙所窃。今君惠可以练树叶塞其上，以彩丝缠缚之，此二物蛟龙所惮也。 回谨依旨。今世人五日作粽，并带练叶及五彩丝，皆汨罗之遣风。(《异苑》云：粽，屈原妇所作也。)
饣半(读与饼同)
《宋书》曰：文帝崩，郭原平号恸，日食麦饣半一枚，如此五日。人曰： 谁非王臣，何独如此？ 原平泣而答曰： 吾家见异先朝，蒙褒赞之赏，不能报恩，私心感恸耳。 
《齐书》曰：衡阳王钧年五岁，所生妪贵人病，便知惨悴。左右依常以五色饣半饴之，不肯食，曰： 须待姨差。 
又曰：虞悰少以孝闻。父病，不欲见人，虽子弟亦不得前。时悰年十二三，昼夜伏户外，问内竖消息，未知辄呜咽流涕，如此者百馀日。及亡，终丧惟日食麦饣半二枚。
《南史》曰：沈众，陈武帝时兼兵部尚书，监起太极殿，恒衣布袍芒履，以麻绳为带，又囊麦饣半以啖。
范汪《祠制》曰：仲夏荐角黍饣半。
《夏统别传注》曰：蔹初生，合米捣作饣半。
○ボ
《埤苍》曰：ボ，膏ボ也。
《笑林》曰：南方人至京师者，人戒之曰： 汝得物惟食，慎勿问主人。 入门内见马屎，便食之，觉臭乃止。后诣贵官，为设ボ，因视曰： 戒故昔，且当勿食。 
《时镜新书》曰：粔籹蜜饵，即糖ボ。龙山食有糖ボ、菊酒。
