○牛下
《逸士传》曰：尧让天下於许由，由逃之。巢父闻而洗耳於池滨。樊坚字仲父，牵牛饮之，见巢父洗耳，乃驱牛而还，耻令牛饮其下流。
《关中记》曰：周玄年，老子之度关，令尹喜先敕门吏曰： 若有老公从东来，乘青牛薄板车者，勿听过关。 其日，果见老公乘青牛车求度关。吏入白之，喜曰： 诺，道今来矣！我见圣人矣！ 即带印绶出迎，设弟子之礼。
杨泉《物理论》曰：武帝拜少翁为文成，岁馀无效应。乃作帛以饮牛，阳言此牛有异应。杀而视之，得帛书。武帝识其手迹，其言妖怪，乃急穷竟其事，事急而首服。於是诛文成而隐其事。
《地镜图》曰：齐气之见为牛。
《云气占》曰：赵云如牛，北夷之气如牛。
郭子横《洞冥记》曰：玄封三年，大秦献花蹄牛，高六尺，尾环绕角，生四耳。
又曰：玄封三年，大秦献牛，善走多力。使辇铜石以起望仙宫，迹在石上，皆如花形。故阳关之外，有花牛津。
《英雄记》曰：董卓少常游羌中，与豪帅相结。后更归耕于野，诸豪帅有来从之者，卓乃为杀耕牛与之共宴乐。
皇甫谧《高士传》曰：民有牛暴管宁田者，宁为牵着凉处，自饮食，还牛主。主得牛，大惭。
《先贤行状》曰：王烈字彦光，通识达人。时国中有盗牛者，牛主得之，盗者曰： 我邂逅迷惑，从今以后交阅过。子既已赦宥，幸无使王烈知之。 人有以告烈，烈以布一端遗之。间年中，行路老父担重，有人代担行数十里，欲至家，置之而去。问姓名，不以告。老父复行，失剑於路。有人行而遇之，欲置而去，惧后人得之，遂守掷炅暮。剑主还见之，即前担人也。老父揽其袂曰： 子前跟吾担，不得姓名。今子复守吾剑，未若子之仁者。请告吾姓名，吾将以告王烈。 乃语之而去。老父以告烈，烈曰： 世有仁人，吾未之见。 使人推之，乃昔时盗牛人也。
《广州先贤传》曰：罗威字德仁，南海番禺人。邻家牛数入食其禾。既不可逐，乃为断刍，多着牛家门中，不令人知，数数如此。牛主惊怪，不知为谁。阴广求，乃觉是威。自后更相约率检犊，不敢复侵威田。
《玄中记》曰：大月支及西胡有牛，名曰反牛。今日割取其肉三四斤，明日其肉已复，创即愈也。
又曰：万岁树精为青牛。汉桓尝出游河上，忽有一青牛从河中出，人惊走。太尉何公时为中尉将军，有勇力，走逆牛。牛槛瀚，走还何，公以左手挽牛足，右手持斧斫牛头而杀之。此青牛者，万年之木也。
《嵩高记》云：山有大松或千岁，其精变为青牛。
《蜀王本纪》曰：秦惠王欲伐蜀，乃刻五石牛，置金其后。蜀人见之，以为牛能大便金，蜀王以为然。即发卒千人，使五丁力士拖牛成道。致三枚於成都。秦道得石牛力也。后遣丞相张仪等随石牛道伐蜀也。
杨龙骧《洛阳记》曰：石牛在城西。石虎当衰，石牛夜唤，声闻三十里。事奏虎，虎遣人打落牛两耳及尾，以铁钉钉四脚。今具存。
刘道真《钱塘记》曰：明圣湖有金牛，常有见者，神化莫测，遂以名湖。
《凉州异物志》曰：有水牛育於河中。
《郁林异物志》曰：周留者，其实水牛，苍毛豕身，角若担矛，卫护其犊，与虎为雠。
又曰：周留牛，毛青大腹，锐头青尾，其状似猪。
《齐地记》曰：端愠牛岛上，常以五月，海牛产乳。海牛形似牛而无角，骍色，虎声，爪牙亦如虎。脚似鼍鱼，尾似鲇鱼，尾长尺馀。其皮甚软，可供百用。牛见人奔入水，以杖击鼻则得之。
史苓《武昌郡记》曰：武昌牛岗，古老相传，云有金牛出此。今半已崩破，坑大数十丈，牛因跃出，践岗边石，遗迹尚在。
常璩《华阳国志》曰：牛饮水者，昔程郑於此饮牛，江为之竭，因以为名。
刘欣期《交州记》曰：九真居风山，夷人与一妪向田，见金牛出食，斫得鼻锁，长丈馀。后人往往见牛夜出，光曜数十里也。
盛弘之《荆州记》曰：燕尾洲南有龙、庞二洲，二洲之间，旧云多异鱼，而投罟挥网，辄便挂绝。有水客沉而视之，见有石牛二头，常为网害，故网绝焉。
郦道玄注《水经》曰：阳城东八十里，有牧牛山，下有九十九泉，即沧河之上源也。耆旧云：山下本有百泉竞发，有一神牛骇身，自山而降下饮泉竭，故山得其名。
裴氏《广州记》曰：有石牛，每旱，杀牛以血和泥，泥石牛背，既毕则雨，洗牛背泥尽方止。
顾微《广州记》曰：阳县里民有一儿，年十五六，牧牛。牛忽舐此儿，随所舐处，肉悉白净而甚快，遂听牛日日舐之。儿俄而病死，其家葬儿，杀此牛以供宾客。凡食此牛肉者，男女二十馀人悉变为虎。
竺法真《登罗山疏》曰：增成县南有烈青洲，洲南又有牛潭，渔人见金牛常出水盘石上。义熙中，县民张安钓此潭，於石上蹑得金锁，大如指，长数十寻，寻之不已。俄有物从死晷引之，力不能禁。以刀斫断，惟得数尺，遂致大富。后义兴周灵分亦好钓，常见此牛寝伏石上，旁有金锁。往掩之，得二丈许，遂以财雄为南江都尉。
祖台之《志怪》曰：荀晞为兖州镇，去京师五百里。有贡晞珍异食者，欲贻都邑亲贵。虑经信宿之间复鲜美，募有牛能日行数百里者，当厚赏之。有人进一牛，云此一日行千里。晞乃命其丁车、善驭、书疏，发遣。旦发，日中到京师，取答书还，至一更始竟便达。晞以其骏快，筋骨必将有异，遂杀而观之。亦无灵异，惟见双筋如小竹大，自头挟脊着肉里，故外不觉也。
又曰：陶太尉微时，丧当葬，家贫，亲自营作砖。有一班牸牛，载砖已至，忽然失去。便自寻觅。忽於道中逢一老翁，问云： 君欲何所觅？ 太尉具答。叟举手指云： 向於山岗上见一牛眠山圩中，必是君牛。此牛所眠处，便好作墓安坟，当致极贵，小复亦当位极人臣，世为方岳矣。 又指一山云： 杆山亦好，但不如向耳，亦当世出刺史也。 言讫便不复见。太尉墓之，皆如其言。
刘敬叔《异苑》曰：余以义熙十三年为长沙景王骠骑参军，在西州得一黄牛，时将货之，便昼夜衔草不食，流泪瘦瘠。
又曰：即墨有古冢。或发之，有金牛塞埏门，不可移动，犯之则殉也。
《异物志》曰：合浦牛如橐驼。案，项上有特骨，大如复斗。足健疾，其行如马，日行三百里。
《列仙传》曰：阳都女者，市上酤酒家女也。生而眉连耳，细而长。众以为异，皆言此天人也。会犊子牵一黄犊来过，都女悦之，遂留相奉侍。都女随犊子出取桃，一兽而反。
郭季产《集异记》曰：兖州人舡行，忽见水上有浮锁。牵取，得数十许丈，乃得一白牛，与常牛尾，而形甚光鲜可爱。人知是神物，乃放之。牛於是入水，锁亦随去。
干宝《搜神记》曰：晋大兴玄年，武阳太守王谅牛生子，一头、八足两尾，而共一腹。
又曰：武都故道有怒特祠，上生梓树焉。秦文公二十七年，使人伐之，树创随合，经日不断。文公乃益发卒，持斧者四十人，犹不断。士疲还息，其一人伤足，不能去，卧树下。闻鬼相与言劳乎攻战。其一人曰： 何足为劳？ 又曰： 秦公必将不休，如之何？ 答曰： 秦公其如予何？ 又曰： 赭衣，灰坌子，如之何？ 默然无言。卧者以告。於是令工皆衣赭，随斫创坌以灰，树断，化为牛。使骑击之，不胜。或堕於地，髻解被发，牛畏之，乃入水不敢出。故秦自是置旄头骑。
刘义庆《幽明录》曰：巴丘县金岗以上三十里，世名黄金濑。古有钓于潭，获一金锁，引之满一舡。金牛出，声貌奔壮，奋跃还潭，锁久乃尽，钓人刀斫得数尺。故潭濑取名。
又曰：桓玄时牛大疫。有一人食死牛肉，因得病亡，复生。云初死时，见一人执箓将至天上，有一贵人问云： 杆人何罪？ 对曰： 杆人坐食疫死牛肉。 贵人云： 今须牛以转输，肉以充百姓，何故复杀之？ 催遣还。
又曰：桓玄在南郡国第居时，出诣殷荆州，於鹄穴逢一老公，驱青牛，形色怪异。桓即以所乘马易牛，乘至零陵，駃疾非常。因思息驾饮牛，牛迳入水不出。桓遣人觇守经日，绝迹也。
又曰：玄嘉中，益州刺史吉翰迁为南徐州。陷甓蜀中载一青牛。每常自乘，恒於目前养视。翰遘疾多日，牛亦不肯食。及亡，牛流涕滂沱。吉氏丧未还都，先遣驱牛向宅，牛不肯行。知其异，即待丧。丧既下舡，便随去。
又曰：桓冲镇江陵。正会夕，当烹牛，牛忽熟视帐下都督甚久，目中泣下。都督咒之曰： 汝若能向我跪者，当启活也。 牛应声而拜，众甚异之。都督复谓曰： 汝若须活，遍拜众人者，直往！ 牛殒涕如雨，遂拜不止。值冲醉不得启，遂杀牛。冲醉止得启，冲闻之叹息，都督痛加鞭罚。
又曰：护军琅琊王华，有一牛，甚快。常乘之，齿已长。华后梦牛语之曰： 衰老不复堪苦载，载二人尚可，过此必死。 华谓偶尔梦，与三人同载，还府，此牛果死。
《神仙传》曰：吴有徐随，居丹徒。左慈过随门下，有宿客六七欺慈云： 徐公不在。 慈去，客皆见牛在杨树杪，车毂中皆生荆木，长一二丈。客惧，入报随，随曰： 杆左公也。 遣追之。客乃逐慈，叩头陈谢。客还，见牛故在弋，毂中亦无复荆木也。
郭义恭《广志》曰：麒牛似鹿，又似牛，肉美皮温，常幢葬滨也。(滇音颠。)
《宣验记》云：天竺有僧，养一牸牛，日得三升乳。有一人乞乳，牛曰： 我前身为奴，偷法食，今生以乳馈之。所给有限，不可分外得也。 
《岭表录异》曰：自琼至振多溪涧，涧中有石鳞次，水流其间。或相去二三尺，近似天设，可蹑之而过。或有乘牛过者，牛皆促敛四蹄，跳跃而过，或收打随流而下，见者皆以为笑。彼人谚曰： 跳石牛骨碌，好笑又好哭。 
又曰：琼州不产驴马，人多骑黄牛，亦饰以鞍鞯，加之衔勒。可骑者即自小习其步骤，亦甚有稳快者。
