○马二
《史记》曰：造父以善御幸於周穆王，得骊骥、温骊、骅骝、绿耳之驷，西巡守，乐而忘归。
又曰：楚庄王有爱马，衣以文绣，置华屋之下，啖以枣脯。马死，欲以大夫礼葬之。乐人优孟入殿门大哭曰： 请以人君之礼葬之。以彫玉为棺，文梓为椁，豫章为题凑；发甲卒为旷，老弱负土。诸侯闻之，皆知大王贱人贵马也。 王曰： 为之奈何？ 曰： 请为王言六畜之葬；以龙灶为椁，铜钅历(音历。)为棺，齐以姜桂，荐以木兰，衣以火光，葬人腹中。 王乃以马属大官。
又曰：巴蜀沃野，西近邛笮，有笮马、旄毛。
又曰：马蹄躈千，(躈，苦吊切。)牛千足，此亦比千乘之家。
又曰：陆地牧马二百蹄，牛蹄角千，皆与千户侯等。
又曰：东胡使求昌顿千里马，冒顿问群臣，群臣曰： 千里马，匈奴宝也，勿与。 冒顿曰： 与人邻国，奈何惜一马？ 遂以与也。
又曰：冒顿围高祖於平城，所骑西方尽白马，东方尽青龙，北方尽乌骊，南方尽骍马。
又曰：郭隗谓燕昭王曰： 臣闻：古人有以千金求市千里马，而不能得，於是与涓人金，请为市之。赍千金觅之，而绝域有千里马，已死，乃用五百金市其首而还。王怒曰： 安用死马首乎？徒费五百金！ 涓人笑曰： 死马首尚用五百金，况生马乎？天下以王呵揄，马必将至矣。 未期年，果有献千里马者三匹。 
又曰：任安为卫将军舍人，与田仁会俱为舍人，居门下，心同相爱。二人家贫，无钱用以事将军家监，家监使养恶啮马。两人同床卧，仁窃言曰： 不知人哉！家监 任安曰： 将军尚不知人，况乃家监也。 
又曰：项王骏马名骓，常骑。及被围於垓下，乃悲歌忼(苦莽切)忾，(苦改切。)为歌诗曰： 力拔山兮气盖世，时不利兮骓不逝。 及至乌江，谓亭长曰： 吾骑此马五岁，所当无敌，常一日千里。不忍杀，以赐公。 
又曰：大宛有善马，在贰师城，不肯与汉使。天子既好宛马，使壮士车令等，持千金，以请宛王贰师城善马。宛国饶汉物，相与谋曰： 贰师马，宛宝马也。 遂不肯与。汉使怒，妄言，椎金而去。宛贵人怒，遮攻杀汉使，取财物。天子大怒，拜李广利为贰师将军，发属国骑及郡国恶少年数万人以伐宛，期至贰师城取善马。
《汉书》曰：孝文皇帝时，有献千里马者，诏曰： 鸾旗在前，属车在后，吉行日五十里，朕乘千里之马，独先安之？ 乃还马。
又曰：郑当时以任侠自喜，孝景时，为太子舍人。五日洗沐，常置驿马长安诸郊，请谢宾客，夜以继日。
又曰：万石君过宫门阙，必下车趋，见辂马必式焉。
又曰：石建为太仆，奏事下，自读之，惊恐曰： 书马者与尾而五，今乃四，获谴死矣。 又石庆为太仆，御出，上问车中几马，庆以策数马，毕，曰： 六马。 
又曰：初，天子发《易》书(发《易》书以卜也。)曰： 神马当从西北来。 得乌孙马，好，名曰 天马 。及得宛汗血马，益壮，更名乌孙马曰 西极马 ，宛马曰 天马 。
又曰：《武帝求贤诏》曰： 马或奔踶而致千里，士有负俗之累而立功名。夫泛驾之马，亦在御之而已。 
又曰：玄狩二年，马生余吾死晷。(在朔方北。)玄鼎四年，马生渥洼死晷。作天马之歌。
又曰：大宛国别邑七十馀城，多善马，汗血。言其先天马子也。(言大宛国乔山，其上有马，不可得，因取五色马母置其下，与集，生驹，皆汗血。因号曰天马子也。)
又《天马歌》曰：太一贶天马，千里下，沾赤汗，沫流赭。(大宛马，汗血。沾，濡也。)志俶傥，精权奇。籋浮云，(籋，音蹑。言马上浮云也。)晻(音奄)上驰。体容与，迣万里。(迣，音逝。迣，超逾。)今安匹，龙为友。
又歌曰：天马来，从西极，涉流沙，九夷服。天马来，历无草，径千里，循兑算。天马来，开远门，竦子身，逝昆仑。天马来，龙之媒，(天马，龙之类。马来，龙必至之，媒也。)游阊阖，观玉台。
又曰：孝武之世，闻天马、蒲陶，则通大宛、安息。自是之后，明珠、文甲、通犀、翠羽之珍，盈於后宫；龙文、鱼目、汗血之马(皆骏马也)，充於黄门。
又曰：乌孙国大昆弥治赤谷城，山多松樠，不田作种树，随畜逐水草，与匈奴同俗。国多马，富人至四五千匹。
又曰：王褒《圣主得贤臣颂》曰： 及至驾，啮膝，骖乘旦，王良执靶，韩哀附舆。纵驰骋骛，忽如景靡，过都越国，蹶如历块。追奔电，逐遗风，周流八极，万里一息，何其辽哉！人马相得也。 
又曰：御史大夫卫绾奏：马高五尺九寸以上，齿未平，(马十岁，齿下平。)不得出关。
又曰：昌邑王贺召皇太后果下马乘之。
《后汉书》曰：光武时，有献名马者，日行千里。又进宝剑，价兼百金。帝以马驾鼓车，剑赐骑士。
又曰：刘盆子既立，乘鲜车大马，赤屏泥。(赤屏泥，谓以缇油屏泥于轼前。)绛襜络。
又曰：更始既诛王莽，乃北都洛阳。申屠建、李松自长安送传乘舆服御，又遣中黄门从官奉迎迁都。二年二月，更始自洛阳而西。初发，李松奉引，马惊，奔触北宫铁柱门，三马皆死。(《续汉书》曰：祸也。时更始失道，将亡之征。)
又曰：贾复持刘嘉书北渡河，及光武於柏人，因邓禹得召见。光武奇之，禹亦称有将帅节。于是署复破虏将军，督盗贼。复马羸，光武解左骖以赐之。
又曰：马援於交阯登捩越铜鼓，乃铸为马式。还，表上之曰： 夫行天莫若龙，行地莫若马。马者，兵甲植稻，国之大用，安宁则以别尊卑之序，有变则以济远近之难。昔有殡骥，一日千里，伯乐见之，昭然不惑。近世有西河子舆，亦明相法。子舆传西河仪长孺，长孺传茂陵丁君都，君都传成纪杨子阿。臣援常师事子阿，受相马骨法，考之行事，辄有效验。臣硬馛为：传闻不如亲见，视影不如察形。今欲形之於生马，则骨法难备，又不可得传之於后。孝武皇帝时，善相马者东门京铸作铜马法献之，诏立於鲁班门外，更名鲁班门曰金马门。臣谨备数家骨相以为法。 马高三尺五寸，围四尺五寸，诏置于宣德殿下，以名为马式焉。
又曰：卓茂为丞相府史。常出行，有人认其马，茂问曰： 子亡马几何时？ 对曰： 月馀日矣。 茂有马数年，心知其谬，嘿解与之，挽车而去，顾曰： 若非公马，幸至丞相府归我。 他日，马主别得亡者，乃诣府送马，叩头谢之。茂性不争如此。
又曰：或问第五伦曰： 公有私乎？ 对曰： 昔人有与吾千里马者，吾虽不受，每三公有所选举，心不能忘，而亦终不用也。 
又曰：光和玄年，京师马生人。(京房《易传》曰：诸侯相伐，阙妖马生人。)又《洪范五行传》云：秦孝公二十一年，传有马生人，非其类也，必有非其姓者。其后，始皇盖养吕不韦子，终以绝嗣。此非姓也。
又曰：光和四年春正月，初置騄骥厩丞，领受郡国调马。(騄骥，善马也。调，谓征发也。)豪右辜榷，马一匹至二百万。(《前书音义》曰：辜，障；榷，专也。谓障余人卖买，而自取其利。)
又曰：明帝赐东平王苍阴太后器服，及遗宛马一匹，血从前膊氏小孔中出。常闻武帝歌 天马沾赤汗 ，今亲见其然也。
又曰：明德马后过濯龙门上，见外家问起居者，车如流水，马如游龙，仓头衣绿褠，(褠，臂衣。今植帝褠，以缚左右手，于事便也。)顾视御者，不及远矣。
谢承《后汉书》曰：朱震，字伯厚，性刚烈。初为从事，奏济阴太守单匡赃罪，并连匡兄中常侍车骑将军超。三府谚曰： 车如鸡栖马如狗，疾恶如风朱伯厚。 
《续汉书》曰：张奂，字然明，为安定属国都尉。羌离湳(呕孕切。)上奂马二十匹，大豪常以金渠八枚遗奂。免召主簿张祁入于羌前，以酒酹地，曰： 使马如羊，不得以入厩；使金如粟，不得以入怀。 尽还不受。
《东观汉记》曰：张湛为光禄勋。帝临朝，或有惰容，湛辄谏其失。常乘白马，上每见湛，辄言 白马生复谏矣。 (事具职官部光禄篇。)
又曰：吴汉兵守成都，公孙述将延岑遣奇兵出吴汉兵后，袭击破汉。汉堕水，缘马尾得出。
又曰：杜林，字伯山。与马援乡里，素相亲厚。援从南方还，时林马适死，援令子持马一匹遗林，曰： 朋友有车马之馈，可具以备乏。 林受之。居数月，林遣子奉书曰： 将军内施九族，外有宾客，望思者多。林父子两人，食列卿禄，常有盈。今送钱五万。 援受，之，谓子曰： 人当以此为法，是伯山所以胜我也。 
又曰：上始欲征匈奴，与窦固等议出兵调度。皆以为塞外草美，可不须马谷。其后固等将兵到敦煌，当出塞上，请马谷。上以固言前后相违，怒不与谷，皆言案军出塞无谷马故事。马防言： 宣帝时五将出征，匈奴候骑得汉马矢，见其中有粟，知汉兵出，以故引去。以是言之，马当与谷。 上善其用意微，动敕下调马谷。防遂见亲近。
又曰：明德后诏书流布，咸称至德。王主诸处，莫敢犯禁。广平、钜鹿、乐成王入问起居，车骑鞍勒皆纯黑，无金银彩饰，马不逾六，即赐钱五百万。
又曰：桓典为御史。是时宦官秉权，典执政无所回避。常乘嫜许。京师畏惮，为之语曰： 行行且止，避嫜许御史。 
《献帝春秋》曰：曹操与吕布军战，败。布得操而不知是，问曰： 曹使君何在？ 答曰： 骑黄马者是也。 因得免。
《魏志》曰：秽国出果下马，汉时恒献之。(马高三尺，乘于果树下行。)
又曰：庞意讨关羽，亲与羽交战，射羽中额。时意常乘白马，羽军谓之白马将军。
又曰：陈思王表文帝曰： 臣於武皇帝世得大宛紫骍马一匹，形应图法。善持头尾，教令习拜。今已能拜，又能行与鼓节相应。谨以奉献。 
又曰：文帝与孙权书曰： 前使于禁及王敦去时所道驺吾、铁骊马，本欲使禁自致之，念将军傥欲速得，今故先付往。此二马朕常所自乘，其调良善走，数万匹选之，真可乐也。中国虽饶马，其知名绝足，亦时有耳。 
又曰：朱建平善相马。文帝将出，取马，建平道遇之，语人曰： 杆马之相，今日死矣。 帝将乘马，马恶衣香，啮帝膝。帝大怒，即杀之。
《魏书》曰：曹公所乘马名绝影，为矢所中，伤颊及足。
《吴书》曰：孙坚於西华失利，坚被疮堕马卧草中。军众分散，不知坚所在。坚所骑嫜许驰还营，棓地鸣呼。将士随马於草中得坚。
又曰：诸葛恪为将，蜀使至，上谓使曰： 匈糠为将军，君还蜀可报丞相，为致佳马。 恪起陈谢，上曰： 卿未登揄，何为谢？ 对曰： 夫蜀，陛下外厩。陛下有诏，臣必得之。是以谢也。 
《吴志》曰：魏使以马求易珠玑、翡翠、瑇瑁。孙权曰： 杆皆孤所不用，而可以登揄，何苦而不听与交易？ 
《九州春秋》曰：初，吕布骑将侯成遣客牧马十五匹。客悉驱马去向沛城，喻彘刘备。成自将骑逐之，悉登揄还。诸将合礼贺成，成酿五六斛酒，猎得十馀头猪，未饮食，先持半猪、五升酒自入诣布前跪言： 蒙将军恩，逐得所失马。 
《江表传》曰：孙策性好猎，将步骑数百，策驱驰逐鹿，所乘马精骏，从骑绝不能及。
又曰：孙权征合肥，骏马上津桥，桥南已撤，丈馀无板。谷吉利在马后，使权持鞍缓鞚，利於后着辈馛助马势，遂得超渡。
