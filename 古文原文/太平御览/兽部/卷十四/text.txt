○羊
《说文》曰：羊，祥也。像四足角尾之形。孔子曰： 牛羊之字以形举。 
又曰：羔，羊子也。羜，五月生羔也。骛(亡具切。)六月生羔也。羍，七月生羊也。兆，(雉矫切。)羊未足岁也。牂，牝羊也。公，(扶分切。)牡羊也。羠，(音夷。)乘羊也。羳，(扶员切。)黄腹羊也。羟，(楷间切。)羊名也。
《广雅》曰：吴羊，牝一赎曰兆，三岁曰羝。牡一赎曰牸，三岁曰牜羊。吴羊害(居八切。)曰尃，(蒲各切。)羖羊害曰曷。羍、骛、牸、巽，(思宪切。)羔也。
《尔雅》曰：羚，大羊。(似羊，大角员锐，在山岩间。)羱，如羊。(音玄，似吴羊。)羊，牡羒，(音汾)牝牂。夏羊，(黑羖历。)牡羭，(音榆，黑羝。)牝羖。角不齐，觤(一短一长。)角三觠，羷。(觠，卷三匝。)羳羊，黄腹。未成羊，羜。绝有力奋。
郭义恭《广志》曰：大尾羊，细毛薄皮，尾氏旁广，重且十斤，出康居。
又曰：驴羊，似驴
《字林》曰：皃、(女奚切。)羺，(女沟切。)胡羊也。羫，(口弄切。)羊腊也，似羊，四耳九尾，目在背。患，(音还)似羊，无口。垔，(乙间切。)群羊相积。一曰羊羼，(初苋切。)羊相膊蘙。羼，羊臭也。(羼，式延切。)
《玄中记》曰：千岁之树精为青羊。
崔豹《古今注》曰：羊，一名美髯须主簿。
《礼记·曲礼下》曰：祭庙，羊曰柔毛。
又曰：大夫无故不杀羊。
又《月令》曰：孟春，天子食麦与羊。
又《内则》曰：羊，冷毛而毳膻。
《诗·小雅·无羊》曰：谁谓尔无羊？三百维群。
又曰：尔羊来思，其角戢戢。
又曰：《羔羊》，《鹊巢》之功致也。召南之国化，文王之政，在位皆俭节正直，德如羔羊也。羔羊之皮，素丝五紽。
又曰：牂羊贲首，三星在霤。郑玄注曰： 羊牝曰牂。贲，大也。 
《易·说卦》曰：兑为羊。
又《大壮》曰：九三，小人用壮，君子用罔。贞厉。羝羊触藩，羸其角。
《周礼·夏官上》曰：羊人，掌羊牲，凡祭祠，饰羔。(羔，小羊也。《诗》曰：四之日其早，献羔祭韭。)祭祠割羊牲，登其首。(登，昇也。升首，报阳也。升首于室。)凡祈珥，共其羊牲。(共犹给也。)宾客，供其法羊。(法羊，飱饔积膳之羊。)凡黍辜、候禳、衅积，共其羊牲。(积，故书为眦。郑司农云：眦，读为渍，谓畔国宝，渍军器也。玄谓：积，积柴禋祠，楢燎实柴。)
《周礼·天官·食医》曰：凡会膳，食羊宜黍。
《左传·宣上》曰：华玄杀羊食士，其御羊斟不与。及战，曰： 畴昔之羊，子为政；今日之事，我为政。 与入郑师，故败。
又《宣下》曰：楚子围郑，郑伯肉袒牵羊。
《论语》曰：子贡欲去告朔之饩羊，子曰： 赐也，尔爱其羊，我爱其礼。 
又曰：叶公语孔子曰： 吾党有直躬者，其父攘羊而子证之。 (攘，盗。)
《史记》曰：武王克殷，微子持其祭器，肉袒面缚，左牵羊把茅，膝行而前。
又曰：卜式者，河南人。式入牧百馀羊十馀岁，羊致千馀。上曰： 吾有羊在上林中，欲令子牧之。 乃拜式为郎，布衣草蹻而牧羊。(蹻音脚。)岁馀，羊悉肥。上过其羊，善之。式曰： 非独羊也，治民亦如是也。 拜缑氏令。
又曰：秦襄公始用羝羊祠西畴。
《汉书》曰：楚怀王孙心在人间为人牧羊，项梁立为怀王。
又曰：苏武使匈奴。匈奴知武不可降，使北海上无人处牧羝，羊乳乃得归。武在海上，廪食不至，掘野鼠草荄而食之。杖汉节牧羊，卧起持节，节旄尽落。
《东观汉记》曰：甄宇，北海人，为州从事，徵拜博士。每腊，诏书赐博士一羊。羊有大小肥瘦，时博士祭酒议欲杀羊称分其肉，宇曰： 不可。 又欲投钩，复耻之。甄博士宇先自取其最瘦者，犹是不复有争讼。后召会，诏问瘦羊甄博士。
《后汉书》曰：更始二年至长安，尤嗜酒，不听政事。所任皆贾竖、膳夫，庖人。长安为之语曰： 灶下养，中郎将。烂羊胃，骑都尉。烂羊头，关内侯。 
又《广陵思王荆传》曰：光窝袄，大行在殿。荆哭不哀，而作飞书令苍头诈称东海王强、舅况书，与强构为大逆。其辞曰： 当为秋霜，无为槛羊。 (秋霜，肃杀于物；槛羊，受制于人。)
崔鸿《十六国春秋·后录》曰：羌抑摩献羊，六角二口，四角八口。
《北史》曰：隋汉王谅为并州总管，潞州有官羊生二角相背。以为谅之咎征。
《帝王世纪》曰：汤问葛伯何故不祠，曰： 尾馛供牺牲。 汤遗之以羊。
《穆天子传》曰：犬戎胡觞天子于雷首之阿，乃献良马四六。天子使孔牙受之，曰： 雷死戤平，爰有黑牛白角，爰有黑羊白血。 
又曰：天子饮于文山，乃献豪牛。(四节有豪。)
又曰：舂山大羊食鹿豕。
《山海经》曰：钱来之山有兽，如羊而马尾，名曰鍼羊。
《周易是谋类》曰：太山失金鸡，西岳亡玉羊。(郑玄注曰：金鸡、玉羊，二岳之精。)
《春秋说题辞》曰：羊者祥也，合三而生以养王也，故羊高三尺。
《杂五行书》曰：悬羊头门上，除盗贼。
《春秋繁露》曰：凡贽，卿用羔。羔饮之其母，必跪，类知礼者。故羊之为言祥，故以为贽。
《庄子》曰：臧与谷，二人相与牧羊而亡羊。问臧奚事，则挟策读书；谷奚事，则博塞以游。二人事业不同，其亡羊均也。
又曰：善养生者如牧羊，后者鞭之。
《墨子》曰：齐庄公之臣王国卑、中里檄者讼，三年而狱不断。恐失有罪，使二人共一羊盟齐之社。二子相从，以羊血洒社。读王国卑之辞已尽，中里檄之辞未半，祭羊砌狞蘘触中里檄。齐人以为有神验。
《列子传》曰：杨朱见梁王，言治天下如运诸掌。王曰： 先生有一撇筳妾而不能治，三亩之园而不能芸，言治天下，何也？ 曰： 君见夫牧羊者乎？百羊而群，使五尺童子荷箠而随之，欲东而东，欲西而西。使尧牵一羊，舜荷箠而随之，则不能前矣。 
《孙卿子》曰：仲尼为鲁司寇，沉犹氏不敢朝饮其羊。
《试萦》曰：羊不任驾盐车，椽不可为楣栋。
《龙鱼河图》曰：羊有一角，食之杀人。
《周书》曰：夏桀德衰，夷羊在牧，飞蛤满野。
《韩诗外传》曰：鲁哀公使人穿井，三月不得泉，得一玉羊焉。公以为玉羊，使祝鼓舞之，欲上於天，羊不能上。孔子见曰： 死戤精为玉，土之精为羊。愿无怪之，此羊肝土也。 公使杀之，视肝即土矣。
《国语》曰：季桓子穿井，获如玉缶，其中有羊。
《符子》曰：魏文侯见宋陵子，三仕不识，文侯曰： 何贫？ 钟曰： 王见楚富者，牧羊九十九，而愿百。常访邑里故人，其邻人贫有一羊，富者拜之曰： 吾羊九十九，今君之一，盈我成百，则牧数足矣。 邻者与之。从此观焉，富者非富，贫者非贫也。
《吕氏春秋》曰：百里奚未遇时，亡虞，饭牛於秦。传鬻以五羖羊之皮，公孙直悦献诸缪公。缪公用之，谋无不当，举必有功。
《淮南万毕术》曰：阿羊九头而更食，国乱乃出。
扬雄《法言》曰：敢问质？曰：羊质虎皮，见草而悦，见豺而战。忘其皮之虎也。
王充《论衡》曰：獬豸者，一角之羊也。性知有罪。皋陶治狱，其罪疑，乃令羊触之。
《山海经》曰：羬羊尾如马，出钱来之山羬。(羬音针。《玉篇》作古咸反。)
《瑞应图》曰：锺律和调，则玉羊见。
《白泽图》曰：羊有一角当顶上，龙也。杀之震死。
《博物志》曰：胡蕙，蜀中本尾蘙。洛中有人驱羊入蜀，其子着羊毛，蜀人取种。因名禾羊负来。
又曰：阴夷山有淫羊，一日百遍，脯不可食，但着床席间，已自惊人。又有作淫羊脯法。取羖、字各一，别系，令裁相近而不使相接。食之以地黄、竹叶，饮以麦汁米潘。百馀日后解放之，欲交未成，便牵两杀之，膊以为脯。男食羖，女食字，则并如狂，好丑亦无所避，其势数日乃歇。治之方，煮茱萸、菖蒲汁饮之，又以水银宫脂途阴，男子即痿。宫脂，鹿脂也。
《杜预奏事》曰：臣前在南，闻魏兴北山有野羊，大者数百十斤。试令固求，今者各得一枚，并头角蹄，案其形，不与土羊相似。然是野兽，世所希有。
《新言》曰：初年悬羊头、磔鸡羊以求富。余以问河南服君，服君曰： 是月草木萌，羊能啮草，鸡啄五谷，故悬二物助阳气。今人杀羊、鸡，自作不祥。 
《凉州异物志》曰：有小羊称若斥，颇热，峭山如壁，上下无跌。
又曰：有羊大尾，车推乃行，用累其身。
又曰：封羊，蒲俺如驼。
宋永初《山川记》曰：九真都龙县有羚羊，大如牜秦牛。
《春秋后语》曰：张仪谓楚王曰： 夫为从者，尾驱群羊而攻生虎。虎之与羊，不格亦明矣。(格，斗也。羊与不能与虎斗明矣。)今王不与虎而与羊，臣窃以为大王之计过。 
《卫玠别传》曰：玠少时乘白羊车於洛阳，市共观，咸曰： 谁家璧人？ 
《述异记》曰：羊而不角呼蛟羊，一名胡髯郎，一名青乌。
又曰：周成王时，东夷进六角羊。周厉王玄年，外国贡三角羊。
《尹喜内传》曰：老子与喜别，曰： 寻吾於成都市青羊之肆。 喜后求而得之。
葛洪《神仙传》曰：皇初平年十五，家使牧羊。有道士见良谨，将至华山石室中，四十年不误念其家。其兄初起行索初平，见道士，引至山。与弟语毕，问平羊何在，平曰： 近东。 初起视，不见羊，但见白石，却谓平曰： 山东无羊。 平曰： 兄自不见尔。 与兄俱往，平乃叱之，白石一时皆起，成羊数万头。初起曰： 弟得仙道以如此。 遂弃妻子，服松柏伏苓五万日，遂得仙，易姓为赤松子。
又曰：曹公收左慈，慈走入群羊，识萑之所在。追者疑化为羊，乃令人数羊。羊本千口，简之长一口。知化为羊，乃谓曰： 若是左公者，但出无苦也。 有一羊跪言 讵如许？ 址者欲执之，於是群羊皆长跪曰： 讵如许？ 址者乃去。
《搜神记》曰：宣帝时，阴子方者，至孝，有仁恩。正当腊日，晨炊而灶神形见。子方再拜，家有黄羊，因以祠之。
又曰：南阳宗定伯，少年夜行，忽逢一鬼。鬼问为谁，定伯乃欺之曰： 我亦鬼也。 遂相与为侣向远。行妓悃，相担。问鬼曰： 鬼何所畏？ 曰：惟不喜人唾。 欲至宛，便担鬼着顶上，径诣宛市，化为羊。恐蒲颁，亟唾之。卖之得钱千五百。买者系之，明视之，但绳在。时人名： 宗定伯卖鬼，得钱千五百。 
《列仙传》曰：葛由者，羌人。周成王时，好刻木作羊卖之。一旦骑羊而入蜀中，王侯贵人追之上绥山，在峨嵋山西南，高无极。随之者不得还，皆得仙道。山上有桃，故里谚曰： 得绥山一桃，虽不得仙，亦足以豪。 
又曰：昔有攘羊者，以羊遗叔向，叔向母埋之，不食。后三年，攘羊事发，追捕向家，检羊骨肉都尽，惟有舌在。国人异之，遂以羊舌为族矣。
《续搜神记》曰：顾沛者，吴之豪士。送就於昇平亭，时有一沙门在坐，是流俗道人。主常欲杀羊，羊绳断，便走来入此道人膝中，穿头入袈裟下。道人不能救，即将去而杀之。既行炙，主人先割以啖道人。道人食炙下喉，炙便自走行道人皮中，痛毒不可忍。呼医来针之，以数针贯之，炙犹动摇。乃破出之，故是一脔肉耳。道人於是得病，作羊鸣、吐沫。还寺，少时即死。
刘义庆《幽明录》曰：洛下有涧穴，妇欲杀夫，推下。经多时，至底，乃得一穴，宫馆金饰，明逾三光，人长三丈。如此九处。最后至告饥，长人指树下一羊，令跪将羊须。初得一珠，长人取之。次亦取，后令啖，即疗饥。请问九处名，求停不去，答云： 君不得停。 
《续异记》曰：吴兴俞亮，以永明八年补护军府史。於常眠者闻有羊声，疑为神怪。窃於户窥之，见其床下有一羊，可高二尺，毛色若丹，光耀满室。
《金楼子》曰：修羊公於华阴山以道干景帝，礼遇之。数岁，道不可得。有诏问修羊公能何，发语未讫，於床氏化为白石羊，题其胁曰： 修羊公谢天子。 后置石羊於通灵台。
《岭表录异》曰：常有人自青杜泛海闽，为恶风所飘，五日夜，不知行几千里也。至一岛，忽见群羊，人向之亦不惊避。初疑人所牧放，而绝无人迹，乃知野生者。舡人方馁，因取食之。
