○狸
《尔雅》曰：狸，子〈豸隶〉。(余至切。)
《说文》曰：狸，伏什蘙。
《礼》曰：狸首之班然。
又曰：狸去正脊。
《魏志》曰：清河令徐李龙使人猎，令管辂筮其所得。辂曰： 当获小兽。虽有爪牙，微而不强；输有文章，蔚而不相；非虎非雉，其名曰狸。 猎人暮归，果如辂言。
《晋书》曰：乐广为河南尹。先是，河南官舍多妖怪，前尹皆不敢处正寝。广居之不疑。常外户自闭，左右皆惊，广独不。顾见墙有孔，使人掘墙，得狸而杀之，其怪亦绝。
《唐书》曰：武弘度，士彟兄子也。父卒，庐於墓侧，晨夕哀号。有野狸，每至弘度斋时，必来求食，涂却驯狎无惊惧。时以为孝感。
《玄中记》曰：铅锡之精为狐狸。
《子思子》曰：谓狐为狸者，非直不知狸也，忽得狐复失狸者也。
《琴操》曰：曾子鼓琴，墨子立外而听之。曲终，入曰： 善哉！鼓琴，身已成矣，而曾未得其首也。 曾子曰： 吾昼卧见一狸，见其身而不见其头，起而为之弦，因曰残形操。 
《淮南子》曰：狸头似鼠，以类推也。(许慎曰：狸食鼠。)
又曰：狸头止癙，(癙，寒热病也。)鸡头止瘘。
《抱朴子》曰：虎尾不负狸身，像牙不出鼠穴。
《本草》曰：狸肉甘，无毒，主风湿、鬼毒气、皮中如针刺。
《归藏》曰：昔者桀筮吠悠，而枚占荧惑，曰： 不吉。彼为狸，我为鼠，勿用作事，恐伤其父者也。 
《风俗通》曰：汝阳西门习武亭有鬼魅，宿者辄死，厌者皆亡发。北部督邮西平郅伯夷到亭上楼宿，诵《六甲》、《孝经》、《易》、《本记》。卧，密拔剑解带。夜有怪异者四五尺来复，伯夷以剑带击魅脚，呼下灯照，见一老狸，身赤，略无毛衣。持下烧杀。明日，发楼屋，得所亡发髻百馀。因此遂绝。
《神仙传》曰：栾巴为豫章太守。先是，庐山庙中有人言语，饮酒投杯，能使宫亭湖中分，风行者举帆相逢。巴未到十数日，庙中神不复作声，不知所在。巴到，自上表说： 庙鬼诈称天官，欺损百姓，积愆日夕，罪当穷治。乞以事付功曹，臣身行捕逐。如不治讨，恐其复游行天下，所在血食，枉病良民。 责以重祷，乃至所在推求山川社稷，问鬼踪迹。此鬼乃到齐国为书生，齐太守见之，既有容美丽，又有才辨学识。论经说义，时在齐，人莫不见知。太守亦不知是鬼，乃以女妻之，生一男。巴到，与太守相见，语毕，问曰： 闻卿有一女婿，明五经诸子，可得相见不？ 太守请女婿，诈病辞不出，而巴求之不止。婿告其妇，言： 吾今日出必死，如何？ 女亦怪之，不知何从。巴知不敢出，乃求奏板一枚并笔，书符付太守曰： 以此与贤女婿，自当出也。 女婿得符，流涕与妇辞诀而出。望见巴，即身体已变为狸，而面故是人也。巴厉声呵言： 死狸敢尔！何不正汝真形。 即尽为狸。巴复曰： 斩之。 亦不见斩者，而狸头已断于地。又言： 取狸子来。 须臾，太守女所生儿已复为狸子，即又斩之。巴辞还郡。
《搜神记》曰：博陵刘伯祖为河东太守。所止承尘上有神能语，常呼伯祖与语。及京师诏书告下消息，辄预告伯祖。伯祖问其所食啖，欲得羊肝。买羊肝，於前切之，脔随刀不见，尽两羊肝。有一老狸，眇眇在案前。持刀者欲举刀斫之，伯祖呼止，自与着承尘上。须臾，大笑曰： 向者啖肝醉，忽失形与府君相见，大惭愧。 后伯祖当为司隶，神复先语伯祖云： 某月某日，诏书当到。 至期如言。及入司隶府，神随逐在承尘上，辄言省内事。伯祖大恐怖，语神曰： 今职在刺举，若左右贵人闻神在此，因以相害。 神答曰： 诚如府君所虑，当相舍去。 遂即无声。
《幽明录》曰：吴兴戴眇家僮客姓王，有少妇美色，而眇中弟恒往就之。客私怀忿怒，具以白眇： 中郎作此，甚为无理，愿尊敕语。 眇以问弟，弟大骂曰： 何缘有此？必是妖鬼。 敕令扑杀。客初犹不敢，约厉分明。后来闭户欲缚，便变成大狸，从窗中出。
又曰：董仲舒常下帷独咏，有客来诣，语遂移日，舒知其非常。客又云： 欲雨。 仲舒因此戏之曰： 巢居知风，穴处知雨，卿非狐狸，则是鼷鼠。 客闻此言，色动形坏，化成为狐狸也。
隋王度《古镜记》曰：大业七年五月，余自御史告归河东，適侯生卒而得一镜。六月，余归长安，宿於主人程雄家，新授寄一婢，颇称端丽，名曰鹦鹉。余征遐履，引镜自照，鹦鹉遥见，便叩头流血，云： 不敢往 。余召雄问其故，雄曰： 两日前有一客携婢从端愦，来时病困，因留寄于此，不知婢之由也。 余疑其精魅，以镜逼之，遂自陈，云 本是华山庙前长松下千年老狸，久行变惑，罪当至死。近为府君捕逐，逃潜河渭之间，为下邽陈思恭义女。思恭妻郑氏见养恩厚，嫁鹦鹉与乡人柴华。意不相惬，逃而去。东至韩城，遂为行人李无傲所执。无傲粗人也。遂劫鹦鹉游行至此。不意天镜一照，自隐无路。然为人已久，羞复故形，愿乐饮而忘形。 因匣镜置酒，悉召雄家邻里与共饮晏。此婢大醉起舞，歌曰： 宝镜宝镜，罢凑余命。自我离形，于今几姓？生虽可乐，死不必伤，何为眷恋，守此一方？ 歌毕，化为狸而死。
《述异记》曰：陈留董逸，少时，邻女梁莹年稚色艳。逸爱慕倾魂，贻椒献宝，莹亦纳而未获果。后逸邻人郑充在逸许宿，二更中，门前有叩掌声，充卧望之，亦识莹。语逸曰： 梁莹今来。 逸惊跃出迎，把臂入舍。逸与莹寝，莹仍求去。逸揽持不置，申款达旦。逸欲留之，云： 为汝蒸豚作食，食竟去。 逸起闭户绝帐，莹因变形为狸，从梁上走去。
《金楼子》曰：狸不可使搏〈虎日〉，牛不可使捕鼠。
○貂
《说文》曰：貂，鼠属也，大而黄黑色，出丁零国。
《广志》曰：貂出夫馀。
《关山图》曰：霍山南岳，其兽多赤貂。
《东观汉记》曰：建武二十五年，乌桓诣阙朝贺，献貂皮。
《魏书》曰：鲜卑有貂豽(女滑切。)鼲(音魂)子皮，毛柔蠕，故天下以为名裘。
《魏志》曰：挹楼国出好貂，今所谓挹楼貂是也。
《江表传》曰：辽东太守遣使诣孙权，送貂皮千枚，欲举国归吴。
《晋书》曰：赵脱凶篡位，至於奴卒厮役亦加爵位。每朝会，貂蝉盈坐。时为之谚曰： 貂不足，狗尾续。 
《异苑》曰：貂出句丽国。常有一物共居穴，或见之，身貌类人，长三尺，能制貂，爱乐刀子。其俗人欲得貂皮，以刀插穴口，此物夜出皮置刀边，须人持皮去，乃取刀。
《隋书》曰：北室韦，其俗以捕貂为业。南室韦亦多貂。
○貀(女滑切)
《说文》曰：貀兽，无前足。汉津能捕豺貀，购百钱。
《尔雅》曰：貀无前足。(郭璞注曰：晋太康七年，石陵扶夷县槛得兽，似狗，豹文，有角，两脚，即此类也。或曰：貀似虎而黑，无前两足也。)
《广雅》曰：豹，貀也。
《唐书》曰：长庆中，河东节度使李听贡貀三头。貀，猛健之什蘙。穆宗好畋游，常诏诸道广求此兽，搜践山谷，郡县告劳。防虞笼槛，甚於豺虎。及至林苑，往往噬人。后穆宗亦尽令逐之。及敬宗即位，听复献之。
○犭军
《说文》曰：犭军鼠，出丁令胡，以作裘。
《魏略》曰：丁零国出青犭军子、白犭军子皮。
《江表传》曰：魏文帝遣使吴求犭军皮豹犀。群臣以非礼，欲不与。权敕付使。
《山海经》曰：狱法之山有兽焉，如犬而人面，善投，见人则笑，其名曰〈奭斗〉。其行如风，见则大风。
《山海经图赞》曰：山犭军之兽，见乃欢唬。厥性善投，行如矢缴。是惟气精，出则风作。
○猫
《诗》曰：孔乐韩土，有猫有虎。
《尔雅》曰：虎窃毛谓之虥(士盏切。)猫。(郭璞症曰：窃，浅也。或曰：窃毛，鹿毛也。)
《礼》曰：古之君子，使植地报之。迎猫，为其食田鼠也；迎虎，为其食田豕也。迎而祭之也。
《尹子》曰：使牛捕鼠，不如猫狌(音生)之捷。
《北史》曰：独孤陀性好左道。其外祖母高氏先事猫鬼，转入陀家，每以子日夜祠之。猫鬼每杀人，取其财物，置於所事猫鬼家。鬼若降人，则面正青，若被牵曳。陀后败免死。
《唐书》曰：高宗废王后，令宫人宣敕示后。后拜曰： 但愿大家万岁，昭仪长承恩泽。死是吾分也。 良娣承敕，骂曰： 阿武狐媚，翻复至此！百千生愿得一日为猫，阿武为鼠，吾扼其喉以报今日，即足矣。 武后闻之不实，自是约六宫不许畜猫。
又曰：朱泚军中有猫乳鼠者，泚献之为祥。代宗使中官示於朝，宰臣率百僚皆贺，崔祐甫独否。中官诘其故，答曰： 杆物之失常也，可吊不可贺。 中官徵其状，祐甫立草之，略曰： 《礼》云：迎猫为食田鼠也。以能除害，故列祠典。今反乳之，是谓失常。且猫受人食养而弃职不修，亦何异法吏不勤触邪、疆吏不勤捍敌？是天将垂戒，故不敢贺。 众皆伏，代宗嘉其正直。
○獭
《礼记·月令》曰：孟春之月，獭祭鱼，然后虞人入泽梁。
《说文》曰：獭，如小狗，水居，食鱼。猵，(音编)獭属也。
《遁甲开山图》曰：霍山光南岳，其兽多柴獭。(山边水，故有柴獭。)
《淮南子》曰：爱獭而饮之酒，欲养之，非其道。(言獭饮酒而败。)
《风土记》曰：阳羡县前有大桥，下有白獭。将有兵动，獭出穴口向人嗥也。
《魏略》曰：南蛮皆用獭皮为其冠。
《盐铁论》曰：水有獱(音频。)獭而池鱼劳，国有强御而齐民消也。独曰獱，群曰獭。
如淳《博物志》曰：獱如马，自腰以下似扁蝠，毛似獭，大可五六斤。淳同乡人吉孟，景福中征辽东时为运舡吏，於海中有猵獭跳上舡，舡人皆谓海神，共叩头敬礼。舡左武令人云： 但鱼獭耳，可烹而食之。 
《神仙传》曰：樊夫人者，刘纲之撇蘙，俱行道术，各自言胜。纲於是唾盘中水，即作鲤鱼，夫人乃唾盘中使成獭而食鱼。纲每共试术，事事不如。
《永嘉地记》曰：涛山至高，常有拾橡者见上有大湖，又有自然石桥，多獭及异色鸟兽。
○猬
《孝经援神契》曰：猬多刺，故不使超逾抑扬。
《尔雅》曰：猬，毛刺。
《淮南子》曰：鹊屎中猬，烂而生蝇漆，见蟹不燥。
《淮南万毕术》曰：猬膏途铁，柔不折。
《华阳国志》曰：滇池县有白猬山，无石而多猬也。
《北齐书》曰：成帝梦大猬攻破邺城，故索境内猬膏以绝之。至后主名纬，亡齐之徵。
《广五行记》曰：梁末，蜀人费祕刈麦，值暴风雨，隐於岩石佳败雨。去家数里，遥见前路有数妇人，皆着红紫襕衣，歌吟而来。祕窃怪，野外何因有此？心异之。渐近，寂然无声，去祕数步，乃各住立。少时悉转向祕，看之，其面并无七孔，惟垂鸟毛而已。祕惊怖仆地。至二更，祕儿怪父椿至，把火寻觅。见祕卧在道旁，左侧有十馀刺猬，枷髐即争散走。祕至家百馀日死。
