○虎下
《英雄记》曰：曹公擒吕布，布顾刘备曰： 玄德，卿为坐上客，我为降虏，绳缚我急，独不可一言耶？ 操曰： 缚饿虎，不得不急。 乃命缓缚布。
《吴志》曰：吕蒙欲从军，母止之。蒙曰： 不探虎穴，安得虎子？ 
又曰：孙权每田猎，常乘马射虎。虎常突攀持马鞍。张昭变色而谏。权谢昭曰： 年少虑事不远，然犹不能已。 乃作射虎车。
又曰：孙权亲乘马射虎庱亭，(庱音摅陵。)马为所伤。权投以双戟，虎即废。
《魏名臣奏》曰：世祖时有献虎者，问虎何食，对曰： 食肉。 诏曰： 下民厌糠，何忍以肉食虎？ 乃命虎贲射之。斯实得计于时，而名垂于后。
《晋令》曰：诸有虎，皆作槛阱篱栅，皆施饵。捕得大虎，赏绢三匹，虎子半之。
《魏略》曰：文帝欲受禅，郡国奏白虎二十七见。
《博物志》曰：江陵有人化为虎。俗云猛虎化为人，好着紫葛衣；足无踵有五指者，人化为虎。
又曰：虎能冲破，又能画地卜。今人有画物上下者，推其奇偶，谓之虎卜。
《孝子传》曰：杨香，其父为虎噬，忿愤搏之，父免害。
又曰：郭文举为虎探鲠骨，虎常衔鹿以报之。
《括地图》曰：越俚之民，老者化为虎。
王孚《安成记》曰：平郡区宝者，后汉人。居父丧，邻人格虎，虎走趋其孤吕晷，即以蓑衣复藏之。邻人寻迹问宝，宝曰： 虎岂有可舍而藏之乎？ 此虎后送禽什馛助宝祭。孝慈掷昃，通于神明。由是知名。
裴渊《广州记》曰：兴宁县义熙四年，忽有数十大鸟，大如鹙，少焉化为虎。
周景式《庐山记》曰：有妪事康王庙，林中有一虎，祠祭辄以馀肉及骨与之。有人恶畏之，姬使避之，人去复来。
《陈留耆旧传》曰：王业字子春，为荆州刺史，有德政，卒於支江。有三白虎，低头曳尾，宿卫其侧。及丧去逾州境，忽然不见。民共立碑文，号曰支江白虎。
《竹林七贤论》曰：王戎幼而清秀。魏明帝时，於宣武场上为栏斗虎，使力士逆与之博，纵人观之。戎年七岁，亦往观焉。虎乘佳啊栏而吼，其声震地。观者无不僻易颠仆，戎安然不动。帝於阁上见之，使问姓名而异焉。
《殷氏世传》曰：亮字子华，少学《公羊》，十四传祖父业，多所综览。举孝廉，到阳城，遇虎争一羊，亮乃案剑瞋目斩羊腹，虎乃各以其半羊去。
《述异记》曰：汉中有虎生角。道家云：虎千岁，则牙蜕而角生。汉宣城郡守封邵一日忽化虎，食郡民，民呼曰 封使君 。因去，不复来。故时人语曰： 无作封使君，生不治民死食民。 
《异苑》曰：太玄末，徐桓出门仿佯，见一女子，因言曲相调。便要桓入草中。桓说其色，乃随去。女子忽然变成虎，负桓着背上，迳向深山。其家左右寻觅，惟枷迹。旬日，虎夜送徐桓下着门外。
又曰：樊阳郑袭，太玄中，为广陵太守。阁下驺从忽如狂，奄失其所。经日，祼身吟呼，肤血流漓。问其意故，云社公命令其作虎，以班皮衣之。辞以执鞭之士，不堪虓跃，神怒还，便剥皮，皮以着肉。疮毁惨痛，旬日乃差。
又曰：鄱阳桓贷，以太玄十九年杀犬祭乡里绥山，煮肉不熟。神怒，即下教於巫曰： 桓贷以生肉贻我，当谪令自食也。 其年便作虎。作虎之始，见人以班衣衣之，即能跳透噬逐。
又曰：彭城刘黄雄，以太玄中为京佐，被使还都。路经竹里，停於逻宿。此逻多虎，刘极自防卫，系马於户前，手刀布於地上。宵中，士庶同睡，虎乘间跳人，独取刘而去。
又曰：邵都梁冯恭，永初中，醉卧於山路。夜有虎来，以头枕蒲俺。恭中宵展转之，以手搏之，复大寝。向晓始醒，犹枷蹲在脚后。若有宿命，非智力所加也。
又曰：扶南王范寻常畜生虎及鳄鱼。若有讼未知曲直，便投与鱼虎。虎不噬，则为有理。秽貊之人，祭虎为神，将有以也。
《幽明录》曰：桓大司马镇赭圻时，有何参军晨出行於田野中，溺死人髑髅上。还昼寝，梦一妇人语云： 君是佳人，何以枷污？暮当令知之。 是时有暴虎，人无敢行夜出者。何常穴壁作溺穴，其夜趋穴欲溺，虎忽啮断阴茎，即死。
又曰：晋孝武帝母李太后，本贱人。简文无子，曾遍令善相者相宫人。李太后给皂役，不豫焉。相者指之曰： 杆当生贵子，而有虎厄。 帝因幸之，生孝武及会稽王道子。既登尊位，服相者之验，而怪有虎害，且生所未见，乃令人画作虎像，因以手抚欲打虎戏，便患手肿痛，遂以疾崩。
《神仙传》曰：介像入山，冀遇神仙。卧石上，有一虎往舐像额。寤而枷，谓虎曰： 天使汝来侍卫我者，汝且停；若山神使汝来试我者，汝自去。 虎乃去。
《搜神记》曰：苏易者，庐陵妇人，善看产。夜忽为虎所取，行量蕊至大旷，见有牝虎当产，不得解，匍匐欲死，辄仰视。易悟之，乃为探出之，有三子。生毕，虎负易送还，并送野肉於门内。
又曰：汉江之域，貙人能化为虎。长沙居民作槛捕虎，槛发，明日众人共往格之，见一亭长，赤帻大冠，在槛中坐。民问： 君何以入此中？ 亭长大怒曰： 昨被县召，夜避雨误入此中。急出我！ 民曰： 君见召当有文书。 即出怀中召文书，於是出之。寻视之，化为虎，即上山走。
《续搜神记》曰：丹阳县人沉宗居在县下，以卜为业。义熙中，左将军檀侯镇姑熟，好猎，以格虎为事。忽有一人，着皮袴，乘乌马，乘者一人亦着皮袴，以纸裹十馀钱来诣宗卜。云： 西去觅食好？东去觅食好？ 众为作卦，卦成，告之东向吉，西向不利。因就宗乞饮，内口着瓯中，状如牛饮。既出门，东行百步，从者及马皆化虎。自此以后，暴虎非常。
又曰：吴猛有道术。同县组螺政迎猛，夜於家中庭烧香，忽有虎来，抱政儿超篱去。猛语云： 无所苦。 须臾果还，云虎将去数十步，忽然复送归。政遂精进为道士。
又曰：寻阳县北山中蛮人有术，能使人化为虎，毛色牙爪悉如真尔。乡人前将军周〈目尔〉有奴，使入山伐薪。奴有妇及妹，亦俱行。既至，奴语二人云： 且高树上视我所为。 如其言。既而入草，须臾见一黄班虎从草中出，奋迅吼唤，甚为可畏。少时复为人。奴语二人曰： 归家慎勿道。 后向等辈说之。周得知，饮之以淳酒，令熟醉。使人解其衣服及身体，惟於髻发中得一纸，画作大虎，边有符。周密取录之，奴既醒，唤问之。事已露，遂具说有术。其以三尺布巾、一赤雄鸡、一斗酒受此法。
《俗说》曰：桓石虎是桓征西儿。未被举时，西出猎，石虎亦从。猎围中，射虎，虎被数箭，伏在地。诸将请石虎曰： 恶郎能拔虎箭不？ 石虎小名恶子，答曰： 可拔耳。 恶子於是迳至虎边，便拔得箭。虎跳越，恶子亦跳，跳乃高虎跳，虎还伏。恶子持箭便还。
又曰：齐沉僧照别名法朗，攸掷戤孙也。记人吉凶，颇有应验。常校猎，中道而还。左右问何故，答曰： 国家有边事，须还处分。 问何以知之，曰： 向闻南山虎啸知耳。 俄而使至。
《金楼子》曰：孔子游，舍於山。使子路取水，逢虎於水，与共战，揽尾得之，内于怀，还问子曰： 上士杀虎如何？ 钟曰： 上士杀虎持虎头。 又问： 中士杀虎如何？ 钟曰： 中士捉耳。 又问： 下士杀虎如何？ 钟曰： 捉虎尾。 钟路出尾弃之，怀石盘，曰： 夫子知虎在水而使我取水，是欲杀我也。 乃欲杀夫子，问曰： 上士杀人云何？ 曰： 用笔端。  中士杀人云何？ 曰： 用言语。  下士杀人云何？ 曰： 用石盘。 钟路乃弃石盘而行。
《国史补》曰：裴旻为龙华军使，守北平。北平多虎，旻善射，常一毙日虎三十有一，既而息於山下，四顾自若。有父老至曰： 杆皆彪，似虎而非。将军若遇真虎，无能为也。 旻曰： 真虎安在？ 父老曰： 自此而北三十里，往往有之。 跃马而往，果有一虎腾出，状小而势猛，据地一吼，山石震烈。旻擗易，弓矢皆坠，殆不得免。自此惭惧，不复射虎。
吴氏《虎赋》曰：盖其状也，诞节缓腕，续背连骸，细腰鼓胸，方口大鼻。似黼组杂间，若锦锈相连。
○豹
《说文》曰：豹，似虎。
《周易·革卦》曰：上六，君子豹变，小人革面。像曰：君子豹变，其文蔚也；小人革面，顺以从君也。
《广志》曰：豹有赤豹，南山有玄豹，南多赤豹。狐死首丘，豹死首山，是性之异也。(《诗义疏》曰：毛赤而文黑，谓之赤豹。毛白而文黑，谓之白豹也。)
《帝王世纪》曰：纣为玉箸，箕子曰： 玉箸必食熊蹯豹胎。 散宜生献纣黑豹。
孙氏《瑞应图》曰：文王拘於羑里。散宜生於怀途山得玄豹，以献纣，免西怖戤难。
《庄子》曰：夫丰狐文豹，栖於山林，处於岩穴，静也；夜行昼居，戒也。然不免於网罗之患，是何罪之有？其皮为之灾也。
《管子》曰：武王为侈靡，令人貂襜豹裘方得入庙，故豹皮百金。臣家粜千锺，未得一豹皮。
《韩子》曰：虎豹不用爪牙，与鼷鼠同威。
《文子》曰：虎豹之文来射，猿狖之捷来格。
《淮南子》曰：蝟使虎申，蛇令豹止，物有所制也。
又曰：高山险阻，深林榛薄，(丛木曰榛，深草曰薄。)虎豹之乐也，人入之而畏。川谷通源，积水竽渊，鼋鼍之所便也，人入之而死。
《范子计然》曰：豹皮出南郡。
《杂道书》曰：南海博罗县有罗山，高入云雾，诸仙人所游之山也。上有豹兽，似猴。猴，南海人名之为累下。
《洞冥记》曰：青豹出浪坂之山，状如虎，色如翠。杀之，为脯食之，不饥。
冯邪《说邓禹书》曰：夫虎豹爱大林，蛟龙爱大水。
《列女传》曰：陶荅子妻曰： 妾闻南山有文豹，雾雨七日，不下食者，何也？欲以泽其衣毛而成其文章也。 
《后秦记》曰：狄伯奇少曾游猎得豹，见其文彩炳焕，遂自感叹，始学书艺。
《林邑国记》曰：西南界有唼腊虫，食死人肉。豹皮复尸，畏而不来。
谢朓诗曰：虽无玄豹姿，且隐南山雾。
《晋中朝大驾卤簿》曰：豹尾车驾一，兰台符节令史载自豹尾后。
徐广《车服注》曰：乘舆之后有属车，最后一车悬豹尾。
○驳
《尔雅》曰：驳如马，倨牙，食虎豹。(《说文》亦同。)
《说苑》曰：晋平公出畋，见乳虎，乳虎伏而不动。顾谓师旷曰： 吾闻之，霸王掷犄出，则猛兽伏而不敢起。今者寡人出见乳虎，伏而不动，此其猛兽乎？ 师旷曰： 鹊食猬，猬食鵕(音俊)鸃(音宜)鵕鸃食豹，豹食驳，驳食虎。夫驳之状，有似驳马。今者君之出，必骖驳马而出畋乎？ 公曰： 然。 
《山海经》曰：中曲之山，有兽焉，其状如马，而白身黑尾，一角，虎牙爪，音如鼓音，其名曰驳。是食豹，可以御兵。
晋郭璞《驳赞》曰：驳惟马类，实畜之英。腾发骧首，嘘天雷鸣。气无不陵，吞虎辟兵。
