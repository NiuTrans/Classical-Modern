○杂兽
驒騱(上音颠，下音奚)
《说文》曰：驒騱，野马属。
《史记》曰：匈奴畜则駃(古穴切。)騠(下奚切。)驒騱。
劳鱼
《尔雅》曰：劳鱼研，善升甗。(孙炎曰：劳鱼之马，蹄平如研，而善升山甗者。郭璞曰：秦时有劳鱼死。)昆駼，(大胡切。)枝蹄研，善升甗。
蒙颂
《尔雅》曰：蒙颂，猱状。(郭璞症曰：即蒙贵也，似蜼而小，紫黑色，可畜，捕鼠胜猫。九真、日南出之。猱，猕猴之属也。)
贙
《尔雅》曰：贙，(乎犬切。)有大力。(郭璞症曰：出西海，大秦国有养之，似山狗，多力犷恶也。)
魋
《尔雅》曰：魋，如小熊，窃毛而黄。
蜼(余救切)
《尔雅》曰：蜼，卬鼻而长尾。(郭璞曰：似猕猴而大，黄黑色，长数尺，鼻露向上，雨则自悬於树，以尾塞鼻，或以两指也。)
○鼳(古役切)
《尔雅》曰：鼳鼠，身长须而贼，秦人谓之小驴。(郭璞曰：鼳为鼠而马〈口彖〉，一赎千斤，为物残贼也。)
豦(音渠)
《尔雅》曰：豦迅头。(郭璞症曰：匠波平山中有豦，大如狗，似猕猴，多髯，能举石摘人。)
驨
《尔雅》曰：驨，(音携)如马一角，不角者骐也。
(丑略切)
《说文》曰：兽，似兔，青色而大，头与兔同，足与鹿同。
《山海经》曰：湪光之山，兽多。(郭璞曰：似兔，而鹿脚，青色也。)
石穀
《说文》曰：穀，(大木切。)类犬，腰以上黄，腰以下黑，食母猴。或曰穀似牂羊。
《风土记》曰：石穀，似貉而形短，常捕取猴猨。
司马相如《上林赋》曰：獑(音谗)犭胡穀犭厄。(音厄)
犹(余救切)
《说文》曰：犹，玃属。一曰，陇西谓犬子为犹。
《尔雅》曰：犹，如麂，善登木。
犭屯
《鲁猎萦》曰：北方有兽，名为犭屯，生而角当心。俯厉其角，溃心而死。
竹犭屯
徐哀《南方记》曰：竹犭屯，野生，长一丈三寸，在土穴中，常食竹根。味如鸭肉。
原
《山海经》曰：翠望之山(亦作翠山。)有兽，状如狸，一目三尾，名曰原。音夺众声，(言能作百种声。)可以御凶也。
天狗
《山海经》曰：阴山氵蜀谷之水出焉，有狩，状如狸，(或作狗。)白首，名曰天狗。可以御凶。
獜(音邻)
《山海经》曰：依轱之山有狩焉，状如虎，有爪甲，名曰獜。(言体有鲜甲也，食之不畏风。)
〈豸渠〉獀(上音渠，下音叟)
《山海经》曰：〈豸渠〉獀兽，食猛兽。
鹿蜀
《山海经》曰：杻阳之山有兽，状如马而白文，头如虎而长尾，其音如谣，(如人歌。)其名曰鹿蜀。佩之宜子孙。
《山海经图赞》曰：鹿蜀之兽，马质虎文，骧首吟鸣，矫矫腾群。佩其皮毛，子孙如云。
类
《山海经》曰：亶受之山有兽，状如狸而有发，其名曰类。自为牝牡，食者不妒。
猼訑(上音搏，下音他)
《山海经》曰：基山有兽，其状如羊，九尾四目，其目在背，名曰猼訑，佩之不畏。
《山海经图赞》曰：猼訑似羊，眼乃在背。视之则奇，推之无怪。欲不恐惧，厥皮可佩。
狸力
《山海经》曰：拒山有兽，状如豚，有距。其音如狗吠，其名曰狸力。见则其县多土功。
土蝼
《山海经》曰：昆仑之丘有兽焉，其状如羊而四角，名曰土蝼。
欢欢
《山海经》曰：翼望之山(或作王翠。)有兽，状如狸，一目而三尾，名曰欢欢(音欢，或原。)其音如{右木}百声。(言其能作百种物声也。或曰：夺百，物名也，未详。)是可以御凶，服掷晡瘅。
幽頞(音遏)
《山海经》曰：边春之山有兽，状如禺而文背。善笑，见人则卧，名曰幽頞。(嬻嬒。)其鸣自呼也。
《山海经图赞》曰：幽頞似猴，俾愚作智，触物则笑，见人佯睡。
足訾
《山海经》曰：蔓联之山有兽，状如禺而有鬛，牛尾、文臂、马蹄，见人则笑，名曰足訾，其鸣自呼也。
那父
《山海经》曰：灌题之山有兽，状如牛而白尾，音如叫，(如人叫唤。)名曰那父。
天马
《山海经》曰：马成之山有兽，如白犬而黑头，见人则飞，其名天马，其鸣自呼也。
〈革能〉(音那，或作能)
《山海经》曰：甘枣之山有兽，状如数鼠而文题，(数鼠，未详。)名曰那。食掷晡癭。
朏(音普妹切)
《山海经》曰：霍山有兽如狸，白尾有鬛，名朏。畜之亡忧。
文
《山海经》曰：放皋之山有兽，状如蜂，枝尾而反舌，善呼，名文。
开明
《山海经》曰：开明兽，身类虎而九首，皆人面，东乡立昆仑上。
穷奇
《山海经》曰：封山有兽，状如牛而猬毛，名曰穷奇，食人。或云穷奇闻人斗，乃助不直者。文王出猎所获。
张揖注《上林赋》曰：穷奇，其音如狗嗥。
《神异记》曰：西北有兽，状如虎，有翼，名穷奇。
礻胃褱(上音谓，下音怀)
《山海经》曰：尧光之山有兽，如人而彘尻，冬蛰，名礻胃褱。音如斫木。(如人斫木声。)见则其县有役。
彘
《山海经》曰：浮玉之山有兽，状如虎而牛尾，音如犬，名曰彘。
羬羊
《山海经》曰：华山植党曰钱来山，有兽，状如羊而马尾，名曰羬羊。其脂可以已腊。(治体腊也。)
嚣
《山海经》曰：羭次之一山有兽，状如禺而长臂，其名曰嚣。
长古
《山海经》曰：长古之山有兽，状如禺而四耳，名长古。(因其山名。)音如吟。见则郡县大水。
溪边
《山海经》曰：天帝之山有兽，状如狗，名溪边。席其皮者不蛊。
犭瞿(古缚切)
《山海经》曰：皋途之山有兽，状如鹿，白尾，马足，人手，(前两脚似人手。)而四角，名曰犭瞿。
犰狳(上音求，下音余)
《山海经》曰：馀我之山有兽，状如兔，鸟喙，鸱目，蛇尾，见人则眠。(言阳死也。)其名曰犰狳，其鸣自叫。见则虫蝗为败。
浑沌
东方朔《神异经》曰：昆仑西有兽，其状如犬，有两目而不见，两耳而不闻，有腹而无五脏，有肠直而不旋，食而径过。人有德行而往，抵触之；人有凶恶而往，依凭之。天使其然，名曰浑沌，一名无耳，一名无心。所居无为，常咋尾回转，向天而笑。
梼杌
东方朔《神异经》曰：西方荒中有兽焉，状如虎而身大，虎毛，长尺，(张华注曰：言此兽毛皆如豪猪毛也。)人面虎足，口有猪牙，尾长一丈八尺，名曰梼杌。此兽食人。
犭羔(音羔)
东方朔《神异经》曰：北方有兽焉，其状如狮子，食虎食人，吹人则病，(口中吹人。)名曰犭羔。恒近人村里，入人居室中，百姓患苦，天帝徙之北方荒中也。
无损
《神异经》曰：南方有兽，其状如鹿，豕头，有牙，鹿尾，善依人求五穀，名曰无损。其肉可作鲜，使沉(吕审也)肥美而鲜，肉不坏，吞不入。沉尽，更添肉使复以作鲜如初，愈久而乃美。名曰不尽鲜。
绸
《神异经》曰：西方深山有兽焉，面目手足毛色如猴，体大如驴。善缘高木，皆雌无雄。名曰绸。须人三合而有子，要路强牵男人，将上绝冢之上，取果并窃五穀食，更合三毕而定。十月乃生。
啮铁
《神异经》曰：南方有兽，角足大小状如水牛，其毛黑如漆，食铁而饮水。其粪可为兵器，其利如钢。名啮铁。
飞骇兽
《洞冥记》曰：汉武帝时，翕韩国献飞骸兽。状如鹿，青色，以寒青之丝为绳系之。兽死，帝爱而不埋，挂之於苑门。皮毛皆烂朽，惟骨色犹青。时人咸知其神，更以绳系其足，闭於重观。后数日往观，惟见绳之所系处头尾，背皆飞去。有野人於草间得其斥脊，皆能飞起，取还以献。帝乃以野人所献骨脊及头尾之骨舂为粉，以蝙蝠和为丸，以疗百疾。其丸夜视之有光，服之体有光明。
破镜
《汉书·郊祠志》曰：古者天子常以春解祠黄帝用破镜。(孟康曰：兽名，食父，黄帝要欲绝其类，使祠用之。破镜，如貙而虎眼也。)
猯(音湍)
《淮南子》曰：猯知曲穴，亦鸟兽掷昵。
狖
《说文》曰：鼠狖，鼠属，善旋。
《吴录·地理志》曰：建安阳县多狖，似猿而露鼻，雨则以尾反塞鼻孔。郡内及临海皆有之。
犭畾(力水、力为二切)
《异物志》曰：犭畾，鼠之属，捷勇於猿犭内。面皮鼻微倒向上，尾端分为两条，天雨便以插鼻孔中，水不入。性畏人，见人则颠倒投掷，或堕地奔走，无所回避，触树冲石，或至破头折胫。俗人骂恃力人云： 痴如犭畾 。
张揖注《上林赋》曰：飞犭畾，飞鼠也。其状如兔而鼠首，以其髯飞。(郭璞症曰：鼯鼠也。毛紫赤色。飞且乳，一名飞生。)
麡狼(上才兮切)
《异物志》曰：麡狼，状似鹿而角前向，入林挂角，故恒在平浅草中。肉肥脆香美。逐入林则得之。皮可作履袜。角正四据，南人因以作路床。
两头兽
盛弘之《荆州记》曰：武陵郡西有阳山，山有兽如鹿，前后有头。常以一头食，一头行。山中时有见之者。
獑猢(上音谗，下音胡)
《蜀地志》曰：獑猢兽似猕猴，为兽奇捷，常在树上倏然腾跃百步五十步，若鸟。
黄要
《蜀地志》曰：黄要兽，一名墠微，一名虔己，鼬身狐首。生子长大自活，群逐其母，令不得饮食。将有所求，而先见此兽，则不得矣。
含利
张衡《西京赋》曰：含得呀呀，化为仙车。
《郑氏婚礼谒文赞》曰：含利为兽，廉而能谦，礼义乃食，口无讥愆。
兹白
《博物志》曰：兹白若白马，锯牙，食虎豹。(其状如昔，耳、身若虎豹，尾长参其身。)
虎豹
《博物志》曰：逢伯云所说：有兽缘木，绿文似豹，孟仆，毛可为笔。
聆鼠
《博物志》曰：丹里之山有兽焉，状如鼠，名曰聆鼠，以其尾飞也。
野羊
张揖注《上林赋》曰：野羊，羚羊也，似羊而青。
猛氏
孟康注《上林赋》曰：虾蛤、猛氏，皆兽名。
郭璞曰：今蜀中有兽，状如熊而小，毛浅有光泽，名猛氏。
飞遽
张揖注《上林赋》曰：飞遽，天上神兽，鹿头而龙身。
射干
郭璞症《子虚赋》曰：腾远、射干。
张揖注曰：腾远，什蘙。射干似狐，能缘木。
蟃蜒(上音万，下丑延切，又音延)
郭璞症《子虚赋》曰：蟃蜒，大兽，似狸，长百寻。
蒲劳
李善注《东都赋》曰：海畔兽名蒲劳，性畏鲸。每食於海畔，鲸轻跃击之，蒲劳则鸣声如钟。今人多铸蒲劳之形於钟上，斫撞作鲸形以击钟，天子出则击之。
