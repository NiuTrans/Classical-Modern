○鼠
《易·说卦》曰：艮为鼠。
《春秋运斗枢》曰：玉衡星散而为鼠。
《说文》曰：鼠，穴虫总名也。〈鼠各〉(下各切。)鼠，出胡地。〈鼠留〉，竹鼠也，如犬。鼨，(音终。)豹文鼠也。鼷，小鼠也。鼩，精鼩，(其俱切。)胡地风鼠也。鼢鼠，地中行，伯劳之所化也。〈鼠平〉鼠，〈鼠平〉令鼠也。(〈鼠平〉音萍。)
《尔雅》曰：鼢鼠，(地中行者。)鼸鼠，(以颊裹藏食。)鼷鼠，(有蛰毒者。)〈鼠虎〉鼠，(《夏小正》曰：鼬〈鼠虎〉则穴二者斯。)鼬鼠，(小〈鼠由〉似鼦，赤黄色，大尾，啖鼠。江东呼为〈鼠主〉，音主。)鼩鼠，(音劬，小鼱鼩也。)〈鼠石〉鼠，(形大如鼠，头似兔，尾有毛，青黄色，好在田中食粟豆。闽中呼为〈鼠勿〉鼠。)鼤鼠，鼨鼠，豹文鼮鼠，(音廷，文彩如豹。)〈鼠臭〉鼠。(音狐觅切，似鼠而大，苍黑色，在树上。)
又曰：鼯鼠，夷由。(状如小狐，似日旦乳，亦谓之蝙蝠，肉翅飞，飞生音如人呼。)
《广志》曰：白猿尾长白腹，善缘登，若家鼠小异者。鼢鼠，深目而短尾。苗鼠者，野鼠也，小而短尾。夭鼠，以皮为裘。今常名其裘为夭鹿裘。黄鼠，在田野鼠，为群害穀麦，善走，凡狗不得，惟鼠狼能得之。
《左传》曰：齐侯将为臧纥田，(与之邑。)臧纥闻之，见齐侯。与之言伐晋，对曰： 多则多矣，抑君似鼠。夫鼠，昼伏夜动，不穴於寝庙，畏人故也。今君闻晋之乱，而后作焉，宁将事之，非鼠而何？ 乃弗与田。
《诗》曰：谁谓鼠无牙？何以穿我墉？谁谓汝无家？何以速我讼？
又曰：《硕鼠》刺重敛也。硕鼠硕鼠，无食我黍。
又曰：《相鼠》，刺无礼也。卫文公能正其群臣，而刺在位承先君之化无礼仪也。相鼠有皮，人而尾趍。人而尾趍，不世何为？
《大戴礼》曰：正月田鼠出。田鼠者，鼸鼠也。
《诗义疏》曰：《尔雅》〈鼠石〉鼠，许慎云： 五伎鼠也。 今之河东有石鼠，大能人立，交前两脚於头上跳，善鸣，食人禾稼，逐则走入树空中。亦有五伎。或谓雀鼠。其形大，故云石鼠也。《诗》言其方物，宜谓此鼠非今之鼠也。又鼠不食禾苗，本又谓蝼蛄为硕鼠，亦有五伎。古今工名虫鸟，物异名同，故记已。
《史记》曰：李斯少时为郡小吏，见吏舍厕中鼠食不洁，近人犬，数惊恐之。入仓，见仓中鼠食积粟，居大庑下，无人壤戤忧。乃叹曰： 人贤不肖譬如鼠，在所自处耳。 
又曰：张汤，杜陵人也。其父为长安丞，出，汤为守舍。还而鼠盗肉，其父怒，乃笞汤。汤掘得盗鼠及肉鞫掠，讯鞫论报，并取鼠与肉具狱磔堂下。其父见之，视其文辞，如老狱吏，大惊，遂使书狱。
《汉书》曰：右冯翊韩延寿有罪下狱，杨惲上书讼延寿。郎中丘常谓惲曰： 闻君侯讼韩冯翊，当得活乎？ 惲曰： 事何容易！我不能自保。真人所谓鼠不容穴，衔窭薮故也。 
又曰：苏武使匈奴，匈奴徙窝氨海上，掘野鼠草实而食之。
又曰：广陵王胥将作乱，鼠舞王后庭。
又曰：燕刺王旦将作乱，鼠舞殿端门。
鱼豢《魏略》曰：大秦国有辟毒鼠。
《魏志》曰：臧洪为袁绍所围，粮乏，乃掘鼠而食之。
又曰：太祖时，用刑严重。太祖马鞍在库为鼠所啮，库吏惧罪必死，议欲面缚首罪，犹虑不免其咎。邓哀王哀冲谓曰： 庚三日中，然后自归。 冲於是以刀穿单衣，如鼠啮者，谬为失意貌，有愁色。太祖问之，冲对曰： 世俗以为鼠啮衣者，其主不吉。今单衣见啮，是以忧戚。 太祖曰： 杆妄言耳，无所苦也。 俄而库吏以啮鞍闻，太祖笑曰： 衣在侧尚啮，况马鞍悬柱乎？ 一无所问。
《晋阳春秋》曰：大兴中，衡阳欧纯作鼠市，四方丈馀，开四门，门有一木人。纵四五鼠於中，欲出门，木人辄以椎椎之。
《北史》曰：卢昶为散骑尚侍。时洛阳县获白鼠，昶奏以为案瑞典，外镇刺史二千石令长不祗上命，刻暴，百姓怨嗟则白鼠至。因陈时政，多所劝诫。诏书褒美其意。
《三国典略》曰：齐将诛斛律光，有三鼠游於光寝，光每投食与之，一朝俱死床下。
《唐书》曰：吐蕃有草石速古芒，叶长二寸，状如针蒿，每茎不过三四叶，其茎蔓，其花黄，其根连珠如麦门冬。有鼠长於常鼠，每二三十同一穴。至秋，鼠皆收此草为藏，多者至数石。俗亦掘草根食之而留给鼠粮。其国禁杀鼠，杀者辄加罪，俗亦袄戤不杀也。
《洞林》曰：乡里人柳休祖妇病鼠瘘，积年不差。及蓝莨命，令犊却从吾乞卦。占得《颐》之《复》，案卦颖悦人师姓石者而治之，当以鼠出而愈者也。休祖儿归，有一贱家奴姓石，自言由来能治此病，且灸其三处而止，妇寻差。有一老鼠，色正苍黄，迳就其前，佥佥伏而不动，呼狗啮杀之，鼠头上有灸处，病便差。
《玄中记》曰：百岁鼠化为神。
郑氏《玄中记》曰：百岁之鼠化为蝙蝠。
京房《易飞候》曰：鼠舞国门，厥咎亡。鼠舞於庭，厥咎诛死。
《风角要占》曰：长居官厌盗法：七月以生鼠九枚，置笼中埋于地，称九百斤土复，坎暑各二尺五寸，筑之令坚固。
《地镜图》曰：青玉之像为女人，黄金之见为火及白鼠。
《百怪书》曰：鼠咋人衣领，有福。
《庄子》曰：且鸟高飞以避矰呃戤患，鼷鼠深穴于神丘之下，以狈麇灌之患。
又曰：惠子相梁，庄子往见之。或谓惠子曰： 庄子来欲代子相。 於是惠子恐，搜於国中，三日三夜。庄子见之，曰： 南方有鸟，其名鹓雏，子知之乎？鹓雏发南海而飞渡北海，非梧桐不止，非竹实不食，非醴泉不饮。於是鸱得腐鼠，鹓橱妪而仰视之，曰： 吓！ 今子欲以梁国相吓我耶？ 
又曰：鼹鼠饮河，不过满腹。
《文子》曰：腐鼠在阼，烧香於堂。
《尹文子》曰：郑人谓玉未理者为璞，周人谓鼠未腊者为璞。周人乃怀璞问郑贾曰： 欲买璞否？ 贾曰： 欲。 因出其璞，视之，乃鼠也，因谢不取。
《淮南子》曰：柳下惠见饧，曰： 可以养老。 盗跖见饧，曰： 可以粘鼠。 
又曰：孟贲探鼠穴，无时死，必噬其指，失其势。(孟贲勇士，为探鼠於穴，故曰失其势。)
又曰：季春之月，田鼠化为鴽。
《淮南万毕术》曰：狐目狸脑，鼠去其穴，(以途鼠穴，即去。)被发向北，咒杀巫鼠。(夜有巫，被⒀氨向，禹步，咒曰：老鼠不祥，过，自受其殃！)
又曰：投鼠者机动，钓鱼者浮抗。(动，发也。发则得鼠。浮，钓浮也。抗，动也。动则得鱼也。)
又曰：虞氏者，梁富人也。登高楼临大路，设乐陈酒，蒲博其上。游侠相随行於楼下，博者射，朋张中友雨榻而笑，适鸢堕腐鼠而中游侠。侠相与语曰： 虞氏富人矣，常有轻人掷昃，乃辱我以腐鼠，请灭其家。 其夜乃攻於虞氏，大灭其家。此谓类而非也。
《抱朴子》曰：南海有白鼠，大者重数斤，毛长三寸，居空木中。其毛可绩为布。
又曰：陈安世年十三，初为管叔本客，得道。叔本年七十，犹拜安世，曰： 得道者当师，吾不羞弟子之礼矣。死王乐生鼠，虽为帝王，死，不及生鼠。 
又曰：《玉策记》称鼠寿三百岁，满者则色白，善凭人而卜，名曰仲。仲能一年之中吉凶及千里外之事皆知也。
《典语》曰：狻獹之狗吠于朝门，社稷之鼠窜於官侧。
《春秋后语》曰：赵惠文王二十九年，秦韩相攻，军於阏与。(上党有阏与聚。阏，乌连反。与，音预。或音余。)王召廉颇问曰： 可救不？ 对曰： 道远险狭，难救也。 又问乐乘，对曰： 如廉公言。 又问赵奢，赵奢对曰： 道远险狭，譬两鼠斗于穴中，将勇者胜。 王乃令奢救之。
《晏子春秋》曰：景公问晏子：治国何患？对曰： 社鼠者，不可薰之，不可灌之。君左右出卖寒热，入则比周，此国之社鼠者也。 
《山海经》曰：丹熏之山有兽焉，其状如鼠而兔首麋耳，以其尾飞，名曰耳鼠。可御百毒。
郭璞《山海经图·飞鼠赞》曰：或以尾翔，或以髯陵，飞鼠鼓翰，倏然皆腾。固无常所，惟神所凭。
《本草》曰：鼷鼠，一名隐鼠，形如鼠大而无尾，黑色，长鼻。
《贾谊书》曰：鄙谈云：欲投鼠而忌器。此善喻也。鼠近於器，尚惮不投，况贵大之臣近於帝王乎？
郭璞症《尔雅》曰：汉文帝宫中得一鼠，豹文，光彩荧荧。以问群臣，孝廉郎终军答曰： 鼨鼠。 文帝赐缣。
东方朔《神异经》曰：北方有冰万里，厚百丈，有鼷鼠在冰下出焉。其形如鼠，食草木，肉重千斤，可以作脯，食之已热。(除热病也。)其毛长可八尺，可为蓐，卧之可以却寒。(治风病也。)其皮可以蒙鼓，其声闻千里。有美尾，可来鼠。(此鼠尾毛所在，鼠斩辄入此聚。)
《说苑》曰：梁上鼠饱闻长者论。
《论衡》曰：人生天地，犹鱼生泉，虮虱于人，因气而生。马食鼠屎而腹胀，鼠子水，午火马。金亦胜木，鸡何不啄兔？火亦胜金，蛇何不食猴？
又曰：鼠践一箧捐不食。
《博物志》曰：鼠食巴豆，三年重三十斤。
束皙《发蒙记》曰：西域有火鼠之布，东海有不灰之木。
《语林》曰：简文为抚军时，所坐床氏坐尘，不听左右扫去，见鼠行迹，视以为佳。
《异物志》曰：鼠母，头脚似鼠，毛苍口锐，大如水牛，而独畏狗。水田时有水灾，起于鼠。
《西域诸国志》曰：有鼠王国，鼠大如狗，著金锁；小者如兔，或如此间鼠者。沙门过不咒愿，白衣不祠祠，辄害人衣器。《异苑》云： 释道安昔西方适见此俗。 谚云： 鼠得死人目睛则为王。 
干宝《搜神记》曰：晋太康中，会稽炕恫蜞及蟹皆化为鼠，大食稻为灾。始成者有肉而无骨。
《幽明录》曰：吴北寺终祚道人卧斋中，鼠从坎出，言终祚复数日必当死。终祚呼奴令买犬，鼠云： 亦不畏此也。但令犬入此户，必死。 须臾壤炅，果然。终祚乃下声语其奴曰： 明日市雇十担水来。 鼠便已逆知之，云： 正欲水浇取我穴，周流无所不至。 竟日浇灌，了无所获。密令奴更借三十人，鼠云： 吾上屋居，奈我何。 至时，处在屋上，奴名同，鼠云： 阿同盗二十万钱。 试开库，实如所言，奴亦叛去。终祚常为商贾，闭其户而谓鼠曰： 汝正欲使我富耳。今远行，勤守吾房中，勿令有所零失也。时桓玄在南州，禁杀牛甚急。终祚载数万，窃买牛皮还东货之，得二十万。还，室犹闭，一无所失。怪亦绝。后遂富积二三千万。
《列异传》曰：中山王周南，正始中，为襄邑长。有鼠衣冠出厅事，语曰： 尔某日当死。 周南不应。至期复出，冠帻绛衣，语曰： 尔日中当死。 复不应。入复更出，日適中，鼠曰： 周南，汝不应，我死，我复何道？ 遂颠蹶而死，即失衣冠，视如常鼠也。
《述异记》曰：宋车骑大将军南谯王刘义宣镇荆州，府吏蔡铁者，其人善卜。公常在内斋见一白鼠，缘屋梁上。乃命左右射得之，内置函中。召铁，既至，使卜函中何物。卜兆成，笑曰： 已具知矣。 公曰： 状之。 铁为之状曰： 兑色之鼠，背明入户，弯弧射之，绝其左股。鼠孕五子，三雄而两雌。若不见信，剖腹而立知。 公乃使剖鼠腹，皆如铁言也。赐钱一万。
刘敬叔《异苑》曰：景平中，东阳大水，永康蔡喜夫避住南垄。夜有大鼠浮水而来，伏喜夫奴床角。奴恐而不犯，每以饭与之。水势既退，喜夫既得返故居，鼠以前脚捧青纸裹三斤许珠着奴床前，啾啾如欲语也。
又曰：南阳赵度，少好术艺。度有白米为鼠所盗，乃被头把刀画地作狱，四面开门，向东长啸，群鼠俱到，咒之曰： 凡非啖者过。 惟止者十馀，乃剖腹看脏，有米在焉。
《窦氏家传》云：窦攸治《尔雅》，举孝廉为郎。世祖与百寮大会于灵台，得鼠，身如豹文，荧荧有光辉。问群臣，莫有知者，惟攸对曰： 杆名〈鼠足〉鼠。 诏何以知之许，攸曰： 见《尔雅》。 诏案视书，果如攸言。赐帛百匹，诏诸臣子弟皆从受《尔雅》。
《许迈别传》曰：迈小名映。有鼠啮映衣，乃作符召鼠，莫不毕至於中庭。映曰： 啮衣者留，不啮衣者去。 群鼠并去，惟一鼠独住，伏於中庭而不敢动。
《梁州记》曰：仙人唐公房祠有碑一戍，庙北有大坑，碑文云是其旧宅处，公房举宅登仙，故为坑焉。山有易肠鼠，一月吐易其肠。束广{微心}所谓唐鼠者也。(《博物志》曰：唐房升仙，鸡犬去，惟以鼠恶不将。鼠自悔，一月三出肠。)
刘欣期《交州记》曰：竹风鼠，如小狗子，食竹根。出封溪县。
《秦州记》曰：乞佛虏乾归，未移枹罕、金城。见鼠有数万头，将诸小鼠，各衔马屎，群移而渡洮、丽二水，悉止枹罕。自是二年而乾归徙焉。
《晋太康地记》曰：鸟鼠之山，在陇西首阳县。穴入三四尺，鼠在内，鸟在外。
邓德明《南康记》曰：南康山石室，号金堂，内金色，有金鼠时见也。
《金楼子》曰：齐郁林王夜中与宦者共刺鼠，至晓夜，辄得被十篮。
又曰：晋宁县境内出大鼠，鼠状如牛，土人谓之偃鼠。天时将失，鼠则从山出游畎亩，散落其毛，悉成小鼠，五稼必尽耗也。
后魏卢玄明《剧鼠赋》曰：嗟乎！在物最为可贱，毛骨莫充於赏，脂肉不登于俎膳。其为状也。僣误且吁，雎离睒(上滥切。)睗(音释。)须似麦穟。半垂眼如豆角，中劈耳类槐叶。初生尾若杯酒馀沥。乃有老者，羸髋(宽、申二音。)〈疒斤〉瘠。偏多奸计，众中无敌。社托忌器，妙解自惜。深藏厚闭，巧能推觅。或寻绳而下，或自地高掷。登机缘匮，荡扉动弈，切切终朝，轰轰竟夕。是以诗人为辞，实云其硕。盗干汤之珍俎，倾留髦之香泽。伤绣领之斜制，毁虏骭掷曦袭。曹舒由是献规，张汤为植祷谪。亦有闲居之士，倦游之客，绝庆吊以养真素，屏左右而寻《诗》《易》。庭院肃清，房栊虚寂。尔乃群鼠乘间，东西跳掷。或床上捋髭，或户间出额。貌术舒暇，情无畏惕。又领其党与，欣欣奕奕，欹复箱奁，腾践茵席，共相悔慢，特尾嵓適，讶天壤之含弘，产此物其何益？
