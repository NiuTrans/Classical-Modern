○貔
《尔雅》曰：貔，白狐。其子，縠。(郭璞症曰：一名执夷，虎豹之属。縠，许卜切。)
《说文》曰：貔，豹属，出貉(音陌。)国。(猛什蘙。)
《尚书》曰：如虎如貔，如熊如罴。
《毛诗》曰：献其貔皮，赤豹黄罴。
《礼记·曲礼》曰：前有挚兽，则戴貔貅。
《庄子》曰：丰狐文貔，搏於山林，伏於岩穴，夜行昼居，求食江湖之上。
《韩子》曰：虎貔不用爪牙，与鼢鼠同威。
《毛诗草木虫鱼疏》曰：貔，似虎，或曰势熊，一名执夷，一名白狐。其子为縠。辽东人谓之熊罴。
○熊
《说文》曰：熊兽似豕，山居冬蛰。
《诗义疏》曰：熊能攀缘上高树，见人则颠倒投地而下。冬入穴而蛰，始春而出。
《孝经援神契》曰：赤熊见则奸宄自远。
《本草经》曰：熊脂，一名熊白，味甘微温，无毒，主治风痹。
《穆天子传》曰：舂山，百兽所聚也，爰有赤豹熊罴。
《六韬》曰：文王囚羑里。散宜生受命而行。宛怀条途之山，有黄熊，得而献於纣。
《左传》曰：晋灵公使宰夫臑熊蹯不熟，杀之，置诸畚，载以过朝。
又曰：楚子将以商臣为太子令尹，子上谏之，不听。又欲立王子职而黜商臣，商臣以宫甲围成王。王请食熊蹯而死，竿育，王缢。
《史记》曰：赵简子病，不知人。五日而寤，曰： 我之帝所，见一熊欲援我，帝命我射之，中熊，死。有当道者曰：帝令主君灭晋二卿，熊，其祖也。 
《汉书》曰：昌邑王贺在藩邸，见熊。以问左右，左右皆答不见。
又曰：孝玄帝冯昭仪。上幸虎圈斗兽。后宫皆坐，熊出圈，攀槛欲上殿，昭仪乃当熊而立。及左右格杀熊，上问人情惊惧，何故当熊。昭仪曰： 夫猛兽得人而止，妾恐熊至御坐，故身当之耳。 帝嗟叹，以此倍敬重之。
《淮南子》曰：诚中之人乐而彶，(彶，急也。忠信之人，自乐为之，非彶彶也。)如鹗之好声，熊之好经，夫有谁为务？
又曰：爱熊而食之盐，爱獭而饮之酒，虽欲养之，非其道也。(熊食盐而死，獭饮酒而败，故曰非其道也。)
《周书·王会》曰：成王时，不屠何国献青熊一。
《孟子》曰：鱼我所欲也，熊掌亦我所欲也，二者不可得兼，舍鱼而取熊掌也。仪者我所欲，生亦我所欲，二者不可得兼，舍生而取义。
《列子》曰：黄帝战于阪泉，帅熊驱虎为前驱。
《缠子》曰：桀王天下，酒浊而杀厨人。纣王天下，熊蹯不熟而杀厨人。
《抱朴子》曰：《玉策记》称熊寿五百岁，五百岁则能化。
《琐语》曰：晋平公梦见赤熊窥屏，恶之，而有疾。使问子产，子产曰： 昔共工之御曰浮游，既败於颛顼，自没沉淮之渊。其色赤，其言善笑，其行善顾，其状如熊。常为天王祟，见之堂上，则王天下者死；见堂下则邦人骇；见门，近臣忧；见庭，则无伤。窥君之屏，病而无伤，祭颛顼共工则瘳。 公如其言而疾间。
《魏略》曰：大秦国出玄熊赤螭。
《建武故事》曰：咸和七年，左右启以米饴熊。上曰： 此无益而费于穀，且是恶兽，所不宜畜。 使遣打杀，以肉赐左右直人。
《异苑》曰：邵陵高平黄秀，以玄嘉三年入山，经月不还。其儿根生寻觅，见蹲空树中，从头至腰，毛色如熊。问其何故，答曰： 天谪如此，汝但自去。 生哀恸而归。逾年，人见其形，尽为熊矣。
又曰：熊兽藏於山穴，穴里不得枷及伤残，见则舍穴自死。
《续搜神记》曰：晋升平中，有人入山射鹿，忽堕一坎，窅然深绝。内有数头熊子。须臾，有一大熊来入，瞪视此人，人谓必以害己。良久，出藏果分与诸子，末后作一分，著此人前。人饥久，於是冒死取啖之。既转相狎。熊母每且觅食果还，辄分此人，人赖以支命。后熊子大，其母一一负将出，子既尽，人分死坎中，穷无出路。熊母寻复还入，坐人边，人解意，便抱熊之足，於是跳出，遂得无他。
又曰：熊无穴，居大树孔中。东土呼熊为子路，以物击树，云 子路可起 ，於是便下。不呼则不动也。
○罴
《尔雅》曰：罴如熊，黄白文。(郭璞症曰：似熊而长头高脚，猛憨多力，能拔树木。关西呼为豭罴。)
《搜神契》曰：赤罴见，奸宄息。佞人离则出。
《山海经》曰：嶓冢之山，其兽多罴。
《尚书·禹贡》曰：熊罴狐狸织皮。
《诗》曰：吉梦维何？维熊维罴，男子之祥。
《诗·荡·韩奕》曰：献其貔皮，赤豹黄罴。
《毛诗草木虫鱼疏》曰：黄罴，大如熊，脂如熊白而稍粗理。
《史记》曰：赵简子疾，梦之帝所，听钧天之乐，次射杀熊，又有一罴来，亦杀之。天帝甚喜。
《晋书·载记》曰：符健字业，洪第三子也。初，母姜氏梦大罴而孕，长而勇果。
《北史》曰：齐神武遣韩轨、司马子如从河东宵济华州，袭王罴，罴不觉。比晓，轨众已乘梯入城，罴尚卧未起，闻阁外匈匈有声，便袒身露髻徒跣，持一白挺，大呼而诟曰： 老罴当道卧，犭雚子那敢过！ 敌见惊退。
○猰窳(上音轧，下音庾)
《尔雅》曰：猰窳，类犭区虎，食人，迅走。(犭区，敕俱切。)
《海内经》曰：猰窳龙首而蛇身人面，居於弱死晷，食人。
《山海经》曰：少咸之山兽，其状如牛而赤身，人面马足，名曰猰窳。其音如婴儿，食人。
《淮南子》曰：尧时，猰窳为民害，尧乃使羿杀之。
○犭区
《尔雅》曰：犭区，似狸。(郭璞曰：今犭区虎大于虎豹，文如狸，山民呼犭区虎大者为犭区犴。)
《搜神记》曰：江汉之域有犭区人，其先，禀君之苗裔也。能化为虎。长沙所属蛮县痘赃居民，作槛捕虎，得一亭长，赤帻大冠，在槛中。问其故，亭长大怒曰： 昨忽被县召，避雨，遂误入此中。 於是即出之，乃化为虎上山。俗云犭区虎化为人，好着葛衣，其足无踵。虎有五指者皆是犭区。
○貘
《尔雅》曰：貘，白豹也。(郭璞症曰：似熊，小头痹脚，黑白驳，能舐食铜铁及竹、骨，骨节强直，中实少髓，皮辟湿。)
《说文》曰：貘，似熊，黄色，出蜀。
《广志》曰：貘大如驴，色苍白。舐铁消十觔。其皮温煗。
《抱朴子》曰：刘子知二负之尸，东方生识啖铁之兽，实赖鸟禹之书、大荒之籍矣。
《神异经》曰：西荒掷晷有人焉，头如人，著百结败衣，手足虎爪，名曰貘〈豸为〉。(音伪。)伺人独自，辄往就人睡，先使捕虱，得卧而舌出盘地丈馀。烧大石投舌上，於是而死。
○騊駼(上音陶，下音途)
《周书》曰：正北空桐、橐驼、騊駼为献。
《尔雅》曰：騊駼，马。(郭璞症曰：出《山海经》，其色青。)
《说文》曰：騊駼，野马之良也。
《史记》曰：匈奴奇畜则騊駼。(《广志》曰：騊駼，匈奴名马也。)
《山海经》曰：北海内有兽焉，其状如马，名曰騊駼。
○猩猩
《尔雅》曰：猩猩，小儿啼。(匠不趾封溪出猩猩，状如〈豸雚〉犭屯，声似小儿啼。)
《礼记》曰：猩猩能言，不离禽兽。
《春秋说题辞》曰：猩猩者，矜精者也，故能言，可使阳烈之类以检下。(宋均曰：矜，谓使人自矜在。精，审也。猩猩言说人善恶，是阳气之烈好善，王者所以检下也。)
《广志》曰：猩猩似狟，(音丸。)声如儿啼，不闻其言。出交趾封溪县。
《山海经》曰：有兽人面，名曰猩猩。
又曰：猩猩知人名，其为兽，如豕而人面。
《山海经赞》曰：猩猩似狐，走立行伏，怀木捅远，少辛明目。
《华阳国志》曰：永昌郡有猩猩，能言，其血可以染朱罽。
《孙卿子》曰：猩猩能言笑，亦二足，无毛。而君子啜其羹，食其肉。故人非以二足无毛，以知礼也。
《吕氏春秋》曰：伊尹说曰： 肉之美者，猩猩之唇。 
《淮南万毕术》曰：归终知来，猩猩知往。(注曰：归终、猩猩，并神兽。)
《括地图》曰：猩猩人面豕身，知人名。
《蜀志》曰：封溪县有兽曰猩猩，体似猪，面似人，音作小儿啼声。既能语，又知人姓名。人知以酒取之，猩猩觉，初暂常之，得其味甘而饮之，终见羁缨也。
郦善长注《水经》曰：西蜀封溪县猩猩，人面兽形，能言语。
《南方草物状》曰：猩猩之兽，生在野中。状如犭屯子，民人捕取。交阯、武平、兴古有之。
晋郭璞《猩猩赞》曰：能言之兽，是谓猩猩。厥状似獾，号音若婴。自然知往，颇测物情。
○{巛禺}々(音翡)
《尔雅》曰：{巛禺}々，如人，被发迅走，食人。
《说文》曰：{巛禺}々，人身反踵，笑即上唇掩其目。一名枭羊，北方谓之土蝼。
《山海经》曰：{巛禺}々如人面，唇黑，身有毛，反踵，见人则笑，笑则上唇掩目。交广及南康山中有，大者丈馀，俗呼为山都。
《山海经图赞》曰：{巛禺}々怪兽，被发操竹。获人则笑，唇盖其目。终亦号咷，反为我戮。
《吴都赋》曰：猩猩啼而就擒，{巛禺}々笑而被格。
○风母
《世贽记》曰：炎州有风生兽，似豹，青色，大如猩猩。烧之不世，斫刺不入。以铁椎锻其头乃死。以其口向风，须臾活。以石上菖蒲塞蒲扒即死。取其脑，菊华和服之，尽十斤，寿五百岁。
《南州异物记》曰：风母兽，一名平猴，状如猴，无毛，赤目。若行逢人，便叩头，状如惧罪自乞。人若挝打之，惬然世地，无复气息。小得风吹，须臾能起。
《抱朴子·内篇》曰：风生兽，似豹，青色，大如猩猩，生南海大林中。张取积薪数车以烧之，薪尽，此兽在灰中不然，其毛不焦，斫刺不入，打之如皮囊。以锥锼其头数十乃死。
《岭南异物志》曰：风猩如猿猴而小，昼日卷伏不能动，夜则腾跃甚疾。好食蜘蛛虫。打杀，以口向风复活，惟破脑不复生矣。以酒浸，愈风疾。南人相传，云此兽常持一小杖，遇物则指，飞走悉不能去。人有得之者，所指必有获。夷人施罟网，既得其兽，不复见其杖，杖之数百，乃肯为人取。或云邕州首领宁洄得之，洄资产巨万，僮伎数百，洄甚秘其事。
○犴(音岸)
《说文》曰：犴，胡地野狗也。
《异物志》曰：犴，猿属，头形正方，发长尺馀，皆苍色，大类似人。欲有所视，辄摇头，两手被发；不尔，则复障其两目。衣毛皤皤，若被狐裘。木居洄藏，密向乃得见耳。
○蹶
《尔雅》曰：西方有比肩兽，与邛邛、矩虚比焉，其名曰蹶。
《说苑·复恩》曰：孔子曰：北方有兽，其名曰蹶，前足鼠，后足兔。是兽也，甚矣，其爱蛩蛩、巨虚也。食得甘草，必啮以遗蛩蛩、巨虚。蛩蛩、巨虚见人剿愦，必负蹶以走。蹶非性心爱蛩蛩、巨虚也，为假足也。二兽者亦非性心爱蹶也，为其得甘草而遗之故也。
