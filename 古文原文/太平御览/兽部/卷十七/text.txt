○狗下
《列子》曰：杨朱之弟曰布，衣素衣而出。天雨，解素衣衣缁衣而反，其狗迎而吠。杨布怒，将扑狗，杨朱曰： 子无朴矣，子亦犹是也。向者使汝狗白而往，黑而来，岂能无怪哉？ 
《晏子春秋》曰：胩子短，使楚，楚人为门於犬门侧延晏子。晏子曰： 使狗国者从狗门入。今使楚，不当从此门入。
又曰：景公走狗死，公命外供之棺，内给祭。晏子谏不可，公曰： 善 。
《韩子》曰：宋有酤酒者，斗概甚平，遇客甚谨，为酒甚美，悬帜甚高，而酒不售，遂致于酸。问杨长倩，长倩曰： 汝狗恶也。孺子怀钱挈壶往酤，辄有狗啮之，犹大臣龁有道之士。 
《试萦》曰：齐有贫者，命其狗为富，命其子为乐。方将祭，狗入于室，叱之曰： 富出！ 郑曰： 不祥。 家果有祸。长子死，哭之曰： 乐乎！ 而不自悲也。
《随巢子》曰：昔三苗大乱，龙生於庙，犬哭於市。
《尹文子》曰：康衢长者，字僮曰善搏，字犬曰善噬，宾客不过其门三年。于是改之，宾客复往。
《吕氏春秋》曰：齐有善相狗者，其邻藉之买鼠狗，期年而得，曰： 是良狗也。 其邻畜之，数年不啖鼠。以告，相者曰： 杆良狗也。志在獐麋豕鹿，不在鼠。欲取其鼠也，则桎之。 其邻桎其后足，则狗取鼠。
又曰：齐有好猎者，不得兽。欲须良狗，家贫不能得。乃还疾耕，疾耕则家富，家富则有良狗，有良狗则数得什蘙，猎常过人。霸王亦然。
又曰：荆王得茹黄之狗，宛路之矰，以畋云梦，三月不返。保申跪而笞，王出，而自沉於涧而死。王乃杀狗折矰。
又曰：郑子阳之难，猘狗溃之。(子阳，郑相。逐猘狗。《春秋》亦云。)齐高固之难，失牛溃之。(逐失牛，如逐猘狗也。)当其时，狗牛犹可以为人倡，而况夫以人为唱乎？饥马盈厩嗼然，(嗼，无声也。)未见刍也；饥狗盈宫嗼然，未槛迩也。槛迩与刍，动则不可禁。
《淮南子》曰：削薄其德，曾累其刑，而欲以为治，尾馛异於执弹而来鸟，袖税而狎犬也。(棁，杖也。)
又曰：马之死也，剥之若橐；(橐，治橐也。虽含气而形不能摇。)狡狗之死也，割之犹蠕。(狡，少也。蠕，动也。)
又曰：狂马不触於木，猘狗不自投於河，聋虫不自陷，况人乎？(聋，无知也。)
《淮南万毕术》曰：取马毛、犬尾，置朋友、夫撇骭中，自相憎矣。
《抱朴子》曰：陶犬无守夜之益，瓦鸡无司晨之警。
又曰：甘始以驻年药饵食新生鸡犬，皆不长。食白犬，则毛黑。
《说苑》曰：梁相死，惠子之梁，渡河而遽堕舡。舡人救之，问欲何之，曰： 欲相梁。 舡人曰： 子居舟槔戤间而溺，无我则死，又安能相梁乎？ 惠子曰： 居广〈舟皮〉长槔戤间，我不如子；至於安国家，全社稷，子不比我。吾视子，蒙蒙若未视之狗子耳。 
《论衡》曰：亡猎犬於山林，大呼犬名，其犬则鸣号而应其主。人犬异类，闻呼而应者，识其主也。
《潜夫论》曰：一犬吠形，百犬吠声。
桓谭《新论》曰：占仲子婢死，有儿年四岁，葬后数来抚循之，亦能为儿沐头。其家人恶之，以告方士。方士有狗效之，婢遂不复来。
又曰：杨仲文家妪死，已敛未葬，忽起坐棺前复氏，饮酒醉而狗形见，杀之。
《风俗通》曰：杀狗，磔邑四门。俗云琤蚌，善守卫，著以辟恶。
又曰：太史公《记》云： 秦始皇杀狗，磔四门以御凶灾。 今人杀白犬，以血题门户，曰正月白犬血，辟除不祥。
又曰：杀犬磔禳。犬者金畜，禳者却也，抑金使不害也。
又曰：桂阳太守汝南李叔坚，少时为从事，在家，狗如人立行。家人言当杀犬，叔坚云： 犬马喻君子，狗见人行，效之，何伤？ 叔坚见县令还，解冠榻上，狗戴持走。家大惊，坚复云： 误触冠，冠缨挂着之耳。 狗於灶前畜火，家益怪，坚复云： 儿婢皆在田中，狗助畜火，狗何能作怪？ 遂不肯杀。后数日，狗自暴死，卒无纤芥之异。叔坚辟太尉掾，固陵长、原武令，终享大位。
《金楼子》曰：入名山牵白犬、抱白鹤，山神大喜，芝草及宝玉等自出。
又曰：王思微性好净洁，左右提衣悉令白纸裹手指。在宅有犬污柱，思微令门生洗之。意犹不已，更令刮削。复言未足，遂令易柱。
《洞林》曰：扬州从事慎曜伯妇病因，经日发作，有时如闻物涂却者。其兄周彦武令人作卦，得蹇，身在戊戍与坎鬼并卦中，当往从东北田家市黑狗畜之，以代人任患死。如其言无几时，狗便死。复更养如前，凡三过养，辄皆吐血而死，妇病亦差。
《杂五行书》曰：白犬虎文，南斗君，畜之可致万石也。黑犬白耳，大王犬也，畜之令富贵。黑犬白前两足，宜子孙。白犬黄头，家大吉。黄犬白尾，代有衣冠。黄犬白前两足，利人。
《玄中记》曰：昔高辛氏犬戎为乱，帝言曰： 有讨之者，撇馛美女，封三百户。 帝之狗名盘瓠，亡三月，而杀犬戎，以其首来。帝以女妻之，於会稽东南得海中土三百里而封。生男为狗，生女为美人，封为狗氏国。
干宝《搜神记》曰：盘瓠者，本高辛氏宫中老妇人有耳疾，医者挑治之，有物大如茧，以瓠离盛之，以盘复之，有顷化为犬，其文五色，因名盘瓠。
秦氏《三秦记》曰：有白鹿原，周平王时，白鹿出此原。原有狗枷堡，秦襄公时，有天狗来其下。凡有贼，天狗吠而护之，一堡伍录。
《凉州异物志》曰：大狗如驴，希见其牙。
周处《风土记》曰：犬则青鹯、白雀，飞龙、虎子，驯良捷警，难狎易使。
《述异记》曰：济阳山有麻姑仙处，俗说山上千年则金鸡鸣、玉狗吠。汉末，皆曰淮南王昇仙其处，鸡鸣天上，犬吠云中。
又曰：朱休之家犬歌曰： 言我不能歌，听我歌梅花。今年故复可，明年当奈何。 家杀犬，明年并死。
又曰：宋玄徽中，吴县中都里石玄度家，有黄狗生白雄子。母爱其子异於常犬，衔食饴之。子成大狗，子每出猎未反，母辄门外望之。玄度久患气嗽，转就危困。医为处汤，须白犬肺，市索卒不得，乃杀所养白狗以供汤用。母向子死处跳踊嗥呼，倒地复起，累日不息。其家煮狗肉与客共食之，投骨於地，母辄衔置窟中。食毕，移入后园阁桑树下掘土埋之，日向树嗥唤，月馀乃止。玄度渐剧，临死屡言汤不救，恨杀此狗。其弟法度从此终身不食狗肉。
又曰：陆机少时，颇好游猎。在吴，豪盛客献快犬名曰黄耳。机往仕洛，常将自随。此犬黠惠，能解人语。又常借人，三百里外，犬识路自还，一日至家。机羁官京师，久无家问，机戏语犬曰： 我家绝无书信，汝能赍书驰还取消息不？ 犬喜，摇尾作声应之。机试为书，盛以竹筒，系之犬颈。犬出驿路，疾走向吴。饥入草噬肉取饱。每经大水，辄依渡者〈弓耳〉耳掉尾向之。其人怜爱，因呼上舡。载近岸，犬即腾上，速去如飞。迳至机家，口衔竹筒，作声示人。机家开筒取书，看毕，犬又向人作声，如有所求。其家作答内竹筒中，复系犬颈。犬既得答，仍驰还洛。计人程五旬，而犬往还裁半。后犬死，殡之，遣送还家。葬机村南，去机家二百步，筑土为坟，村人呼为黄耳冢。
《异苑》曰：东海何澹之，隆安初，屡入关中。后还，得一犬，壮大非常。何每行来，辄已知处。澹之后抱疾，犬亦疾。及其亡，犬一嗥而毙。
《神仙传》曰：李仲甫者，能隐形。初隐百日、一年，复见形，后遂长隐。但闻其声，与人对接、饮酒食如常。有诸张欲从学，甫云： 卿性急，未中教。 张守之，至费用五十匹，了无所得。张大怒，乃怀匕手而往，先与仲甫语，毕，因依声左右斫之。甫已在他床，笑云： 天下乃当有汝曹愚人，学道未得而杀人也？我宁可得杀？我真得杀，汝但顽痴不足问耳。 使主人呼一犬来，著诸张前，看能杀之否。俄而犬头在地，犬腹已破，叱诸张云： 卿言我能使卿如犬形否？ 诸张下地叩头乃止，遂不教之。
《列仙传》曰：列子者，自称蜀人，好放犬。犬走入山穴，列子随十馀宿，行度数百里。出，山头上有殿屋官府，松树仙人，吏使甚严。见其故妻，主洗鱼，与列子一函药。发函，鱼子也。着池中，养之一年，皆为龙。列后送函上山，犬苫渣赤，有长翰，常随列涂却。百馀年，遂留山上，时时下护其宗族。蜀人立祠於穴孔，常有鼓似传呼声。
《搜神记》曰：山阳王瑚字孟琏，为东海兰陵令。夜半时，辄有黑帻白单衣吏诣县扣阁，近之则忽然不见，如此数年。后令伺之，见一老狗，黑头白躯。至阁便为人。以白孟琏，杀之乃绝。
又曰：鄱阳赵寿有犬蛊。有陈岑家，有黄犬六七，群出吠岑。后令伯妇与寿妇食，吐血几死，屑桔梗饮之乃愈。
又曰：东越闽中有墉岭，下北隰中有大蛇，长七八丈，大十馀围。常八月送童爬炅蛇穴，辄吞之。啖九女。时乐县李诞有小女名寄，应募而行。乃请好剑、咋蛇犬诣之。至则放犬咋蛇，以剑击之。越王奇之，聘以为后。
《续搜神记》曰：林虑山下有亭，有过宿者，或病或死。常云有十馀人，男女各杂衣，或黑或白，转来为害。有刘伯夷者过宿，明烛而坐诵经。至中夜，其怪复集。伯夷密以镜照之，乃一群狗也。因阳以烛误灼其衣，作燃毛气，乃以刀刺之，遂死。馀犬悉走去。
又曰：晋穆哀之世，领军司马济阳蔡咏家犬夜群相吠。伺之，见一狗着黄衣戴帢，为众犬所吠。打杀，乃是咏家老黄犬。
又曰：晋太和中，广陵人杨生养狗，甚怜袄戤，行止与俱。后生饮酒醉，行经大泽，草中眠，不能动。时冬月，有野火起，风又猛。狗周章号唤，生醉不觉。前有一坑水，狗便走往眠死晷，还以身压生左右草，沾湿着地，火寻过去，生方醒。他日又暗行堕空纠晷，犬呻吟彻晓，须臾有人经过，怪犬向井号，往视见生，生曰： 君可出我，当厚报君。 人问以何物见与，生云： 惟君耳。 人曰： 以狗见与，便相出。 生曰： 杆狗曾活我於已死，不得相与，他物任君。 人曰： 若尔便不能相出。 狗因下头目井，生知其意，乃语路人以狗相与。乃出之，系狗而去。却后五日，狗夜走还。
又曰：会稽人张然，滞役经年不归，妇遂与奴私通。然养一狗，名曰乌龙。后归，奴与妇欲谋杀然。狗注睛舐唇视奴。然大呼曰： 乌龙与手！ 狗应声伤奴，奴失刀仗，然取刀杀奴。
《幽明录》曰：晋太兴二年，吴民华隆生好猎，养一快犬，号曰的尾，常将自随。隆后至江边伐荻，犬暂出渚次，隆为大蛇所围绕周身。犬还便咋蛇，蛇死，隆僵仆无所知，犬彷岱觊泣，走还舡，复反草中。伴怪所以，随往，见隆闷绝，将归家。二日，犬为不食，隆复苏乃始叫薰。隆愈爱惜，同於亲戚。后忽失之，二年寻求，见在显山。
《岭表录异》曰：常有人自青社泛海归闽，为恶风所飘，五日夜，不知其几千里也。经一处，同舡有新罗人，云是狗国。逡巡，果如人，裸形，抱狗而出，见舡惊走。
《楚辞·九辨》曰：岂不郁陶而思君兮，君之门以九重，猛犬唁唁而迎吠兮，关梁闭而不通。
魏贾岱宗《大狗赋》曰：其头颅也，不可论以尽。其骨法也，不可辨而释。傞亻亮蹴跄，雄姿猛相。兀然高八九尺，毛逾紫艳光，双眉如白璧。时频伸而振迅，迅若应龙之腾掷。爪类刀戈，牙如交戟。
西晋傅玄《走狗赋》曰：骨相多奇，仪表可嘉。足悬钩爪，口含素牙。首类骧螭，尾如腾蛇。修头阔腋，广前捎后。丰颅促耳，长舌缓口。舒节急筋，豹耳龙形。蹄如结铃，五鱼体成，势似陵青云。目若泉中星，转视流光彩，曜赤精。震茹黄而慴宋鹊兮，越妙古而扬名。
