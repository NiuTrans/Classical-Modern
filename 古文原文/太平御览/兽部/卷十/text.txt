○牛上
《说文》曰：牡，畜父也，从牛土声。犅，(古郎切。)特，牛父也。牝，畜母也，从牛匕声。犊，牛子也。牜市，(普外切。)二岁牛也。犙，(山耽切。)三岁牛也。牭，(思贰切。)四岁牛也。犗，(音戒，又音加。)騬牛也。牻，(莫江切。)白黑杂毛牛也。牜京，(力强切。)牻牛也。犡，(力制切。)牛白脊也。牜余(达胡切。)黄牛虎文也。荦，驳牛也。牜寽，(力拙切。)牛白脊也。牜平，(匹耕切。)牛文驳如星也。犥，(普表切。)牛黄白色也。犉，(而纯切。)黄牛黑唇也。牜隺，(音岳)白牛也。牜畺，(居羊切。)牛长脊也。牜殳，(音滔)牛徐行也。犨，牛息声也。一曰牛名。牷，(音全)牛纯色也。牜，(音绕。)牛柔谨也。
《广志》曰：有靡犘(马家切。)牛，牛出巴中，重千斤。犦(蒲角切。)牛，一曰犎牛，有赤豹，封牛。周留水牛，毛青腹大，状似猪。有牧牛，项上堆肉大如斗。似橐驼，日行三百里。犤(音皮)牛，痹小，今谓之牜牛，又呼杲下牛，出广州高凉郡。犩(吾威切。)牛，如牛而大，肉数千斤，出蜀中。夔牛，重千斤，晋时此牛出上庸郡。猎(力涉切。)牛，旄牛也，髀膝间皆有毛。花蹄牛，高六尺，尾环绕角，有四耳，角端有肉，蹄如莲华。堂牛，色黑或黄，日南有之。潜牛，形状似水牛，一名牜冗牛。麟牛，似鹿，又似羊，肉美。牥(音方。)牛，如橐驼，能行。又有犛牛，《庄子》曰： 其大若垂天之云。 
《易·大畜卦》曰：六四，童牛之牿，玄吉。
又《无褪翟》曰：六三，无妄之灾，或系之牛。行人之得，邑人之灾。像曰： 行人得牛，邑人灾也。 
又《遁卦》曰：六二，执之用黄牛之革，莫之胜说。《像》曰： 执用黄牛，固志也。 
又《离卦》曰：离，利贞。畜牝牛，吉。
又《既济》曰：九五，东邻杀牛，不如西邻之禴祭。
又《说卦》曰：坤为牛。
《周书·王会》曰：卜卢纨牛。纨牛者，牛之大者。大夏兹白牛、数楚每牛，牛之小者也。(大夏，西北戎。数楚，北戎。兹白牛，野兽，形似白牛。)
《诗·鸿雁·无羊》曰：谁谓尔无牛？九十其犉。(黄牛黑唇曰犉。)
又曰：尔牛来思，其耳湿湿。
《尚书》曰：武王克纣，放牛於桃林之野。
《左传·成七年》曰：鼷鼠食郊牛角。改卜牛，鼷鼠又食其角。乃免牛。
又《宣三年经》曰：王正月，郊牛之口伤。改卜牛，牛死。乃不郊。
又《僖上》曰：齐侯伐楚，楚子使与师言曰： 君处北海，寡人处南海，惟是风马牛不相及也。不虞君之涉吾地也，何故？ 
又《僖下》曰：介葛卢来朝，闻牛鸣，曰： 是生三牺，皆用之矣。其音云。 问之而信。
又曰：秦师入滑，郑商人弦高将市於周，遇之。以乘韦先，牛十二犒师，曰： 寡君闻吾子将步师出於敝邑，敢犒从者。 
又《宣上》曰：宋城，华玄为植，巡功。(植，主巡行城也。)城者讴曰： 于思于思，弃甲复来。 使骖乘谓之曰： 牛则有皮，犀兕尚多，弃甲则那？ 
又《宣上》曰：楚子为陈夏氏乱故，伐陈，杀夏徵舒，因县陈。申叔时使於齐，反，复命而退。王使让之曰： 夏徵舒为不道，弑其君，寡人以诸侯讨而戮之。汝独不庆寡人，何故？ 曰： 夏徵舒弑其君，其罪大矣；讨而戮之，君之义也。抑人有言曰： 牵牛以蹊人之田，而夺之牛 。牵牛以蹊者，信有罪矣。而夺之牛，罚已重矣。诸侯之从君，讨有罪也。今县陈，贪其富也，无乃不可乎？ 王曰： 善 。
又《成公下》曰：韩厥曰： 古人有言： 杀老牛，莫之敢尸 ，而况君乎？二三子不能事君，焉用厥也？ (尸也。)
又《昭十三年》曰：邾人、莒人诉于晋曰： 鲁朝夕伐我，几亡矣。我之不共，鲁故之以。 (不共晋贡，以鲁故也。)晋侯使叔向来辞曰： 寡君不得事君矣，请君无勤。 钟服惠伯对曰： 君信蛮夷之诉，以绝兄弟之国，寡君闻命矣。 叔向曰： 寡君有甲车四千乘在，虽以无道行之，必可畏也。况其率道，何敌之有？牛虽瘠，偾加於豚上，其畏不世乎？ 
《礼记·曲礼上》曰：国君不齐牛。
又《曲礼下》曰：诸侯无故不杀牛。
又《月令》曰：季春，牺赦朣犊，举书其数。(在牧而书数，秋当保内。)
又曰：季冬，命有司出土牛，以示农耕之早晚。
又《曲礼下》曰：天子祭天地，诸侯祭山川，大夫祭五祠，士祭其先。天子以牺牛，诸侯以肥牛，大夫以索牛。
又《郊特牲》曰：郊，所以明天道也。帝牛不吉，以为稷牛。帝牛必在涤三月，稷牛惟具。所以别事天神与人鬼也。
又曰：郊用骍，尚赤也；周犊，贵诚也。
又《礼器》曰：有以少为贵者，天子祭天，特牲；天子適诸侯，诸侯膳以犊。
又《内则》曰：牛夜鸣则庮。(庮，臭恶也。)
又曰：祭天地之牛角茧栗，宗庙之牛角握，宾客之牛角赤。
《周礼·地官·封人》曰：凡祭祠，饰其牛牲，设其楅衡，置其絼，共其水槁。(楅，在鼻；衡，在角。言不得触。絼，系牛鼻绳。絼，本又作纼，持忍反。)
又《冬官·考工记》曰：稚牛之角直而泽，老牛之角终而昔。(昔，读为交错之错。谓角捔理错也。)角长二尺有五寸，三色不失理，谓之牛戴牛。(三色，本白、中青、末丰也。戴牛，角直一牛。)
又《地官上》曰：牛人，掌养国之公牛，以待国之政令。(公犹官也。)凡祭祠，共其享牛、求牛，以授职人而刍之。(求牛，祷於鬼神之牛，谓所以祭者也。永，终也。终事之牛，谓所以绎者也。宗庙有绎者，孝子求神非一处。职，读为枳，枳谓之〈木戈〉，可以系牛。枳人者。谓牧人。)凡宾客之事，共其牢礼积膳之牛。飨食宾射，共其膳羞之牛。军事，供其犒牛。丧事，共其奠牛。凡会同、军旅、行役，共蒲傍车之牛，与其牵旁，以载公任器。(牵旁，在辕外輓牛也。人御之，居其前，曰牵；居其旁曰旁。任犹用也。)凡祭祠，共其牛牲之互，与其盆簝，以待事。(郑司农云：互，谓楅、衡之属。盆、簝，皆器名。盆所以盛血。簝，受肉笼也。玄谓：互，若今屠家县肉格。)
又《秋官上》曰：罪隶掌役百官府，与凡有守者，掌使令之小事。(役，给其小役。)凡封国若家，牛助为牵傍。(郑司农云：凡封国若家，谓建诸侯、立大夫家也。牛助为牵傍，此官主为送致之也。玄谓：牛助，国以牛助转徙也。罪隶牵旁之，在前曰牵，在旁曰旁。)
《史记》曰：骑劫攻即墨，田单用牛千头，衣以五彩，缚刃其角，结火其尾。穿城而出牛，壮士五千衔枚随其后。牛出火明，所触皆死，壮士击之，城上士大噪，燕师大败，骑劫死。乘胜逐北，三战三克，遂收齐城也。
又曰：马蹄躈千，牛千足，此亦比千乘之家。(躈，苦吊切。)
又曰：宁戚欲仕齐，候桓公出，牵牛叩角而歌曰： 南山粲，白石烂，短布单衣才至骭。生不逢尧与舜禅，长夜漫漫何时旦。 桓公用之。
又曰：苏秦说韩王曰： 鄙语云： 宁为鸡口，无为牛后。 今西面事秦，何异牛后乎？ 
《汉书》曰：邴吉常出。逢群斗者，死伤横道，吉过之不问。前行，逢人逐牛，牛喘吐舌。止，使骑吏问牛行几里。或讥吉，吉曰： 民斗杀伤，长安令、京兆尹职所当禁备逐捕，丞相课其殿最，不亲小事也。方春少阳用事，未可以热，恐牛近行因暑故喘，此时气失节，恐有所伤害者。三挂簰调和阴阳，职所当忧也。 
又曰：龚遂为渤海太守，民有带持刀剑者，使卖剑买牛，卖刀买犊。可谓带牛佩犊矣。
又曰：宣宗地节三年，求得外祖母王媪男先故，弟武，皆随使者诣阙，时乘黄牛车，故百姓谓之黄牛妪。
《后汉书》曰：朱晖为临淮太守。时牛大疫，而临淮独尾鼛者。邻郡牵牛入界避灾耳。
范晔《后汉书》曰：汉光武初起，骑牛。杀新野尉，乃登揄。
又曰：刘盆子初与兄茂属右校卒吏刘侠卿，主刍牧牛，号曰牛吏。及立为帝，恐畏欲啼，即复还依侠卿。
又曰：更始即位，舞阴大姓李氏拥城不下，更始遣天柱将军李宝降之，不肯，云： 闻宛之赵氏有孤孙熹，信义着名，愿得降之。 更始乃徵熹。熹年未二十，既引见，更始笑曰： 茧、栗犊岂能负重致远乎？ (犊角如茧、栗，言小也。《礼纬》曰：天地之牲角茧栗。)即除为郎中，行偏将军事，使诣舞阴，而李氏遂降。
又曰：刘宽常行，有人失牛者，乃就卷车中认之。宽无所言，下驾步归。有顷，认者得牛而送还，叩头谢曰： 惭负长者，随所刑罪。 宽曰： 物有相类，事容脱误。幸劳槛彘，何为谢之？ 州里服其不校。
又曰：鲁恭为中牟令，亭长有从贸茶牛不还者。牛主自言，恭召亭长，教令还牛，亭长不还。如是者三，遂不还。恭涕泣曰： 教化不行也。 欲解印绶去。掾吏固争，亭长即还牛，诣狱受罪，恭贳出不问。於是吏人敬信，皆不忍欺。
谢承《后汉书》曰：朱晖为郡吏，太守阮况常欲市晖牛，晖不从。及况卒，晖乃厚赠，送其家人。或以讥焉，晖曰： 前阮府君，有求於我，所以不敢闻命，诚恐以财货污君。今而相送，明吾非有爱也。 
《魏略》曰：钜鹿时苗，字胄，为寿春令。始之官，乘牸牛。岁馀，生一犊子。及跟，留其犊而去。
《晋书》曰：羊篇，祜掷甓也，为钜平侯，奉祜嗣。篇历官清慎，有私牛於官舍产犊，及还而留之。
张勃《吴录·地理志》曰：合浦徐闻县多牛，其项上有特骨，大如复斗，日行三百里。
《蜀志》曰：蒋琰曾梦门前有一牛头血流，问於赵直，直曰： 牛角及口，公字也；血者事明也。梦吉矣。 
《晋朝杂事》曰：泰康九年三月，幽州上言塞北有死牛头语。
干宝《晋记》曰：南安朱冲，其邻人失犊，与冲犊相类，来认取之。冲不与争。后得之於坚冰之下，惭谢冲，冲不受。
王隐《晋书》曰：朱冲字巨融，少有德行。邻人牛犯冲苗，冲乃担刍释牛。牛主大惭，不敢复暴。
又曰：潘岳出为河阳令，以任次宜为郎，不得意出。山涛领选，岳内非之，密作谣曰： 阁道东，有大牛，王济鞅，裴楷鞧，和峤刺促不得休。 
又曰：郭洗牛生犊，两头八足。
《晋阳秋》曰：武帝时，有司奏御牛青丝纼断，诏可以青麻代之。
《晋书》曰：郭舒，常有乡人盗食舒牛，事觉来谢，舒曰： 卿饥，所以食牛耳，馀肉可共啖之。 世以此服其弘量。
又曰：夫馀国若有军事，杀牛祭天，以其蹄占吉凶，蹄解者为凶，合者为吉也。
又曰：石崇与贵戚王恺，奢靡相尚。常与恺出游，争入洛城，崇牛迅若飞禽，恺绝不能及。乃密贷其帐下，问其所以。对曰： 牛奔不迅，良由御者逐之不及而反制之，可听蹁辕则駃矣。 因从之，遂争长。崇后知之，杀所告者。
又曰：王济被斥外，於是乃移第北芒山下。性豪侈，丽服玉食。时王恺以帝舅奢豪，有牛名八百里驳，常莹其蹄角。济请以钱千万，与牛对射而赌之，恺亦自恃其能，令济先射，一发破的。因据胡床叱左右速探牛心来，须臾而至，一割便去。
又曰：何曾性奢豪。都官从事刘亨，常奏绂纼以铜钩黻纼车，莹牛蹄角。后曾辟亨为掾，劝勿应。亨谓 至公之体，不以私憾 ，遂应。
又曰：桓温北伐，过淮泗，践北境，与诸寮属登平乘楼，瞩中原，慨然曰： 遂使神州陆沉，百年丘虚，王夷甫诸人不得不任其责！ 袁弘曰： 运有废兴，岂必诸人之过？ 温作色谓四坐曰： 颇闻刘景升有千斤大牛，啖刍豆什刀於常牛，负重致远，曾不若一羸牸，魏武入荆州，以享军志。 意以况弘，坐中皆失色。
又曰：王延家中生一犊，他人认之，延牵与之，初无吝色。其人后知其妄认，送犊还延，叩头谢罪。延以与之，不取也。
又曰：肃慎国，武帝时及玄帝中兴，皆来贡献。成帝时，又通贡於石季龙，四年方达。季龙问之，答曰： 每候牛马向西南眠者，三年矣，是知大国所在，故来。 
《南史·四夷传》曰：扶乘国，有牛角甚长，以角载物，至胜二十斛。
《宋书》曰：褚湛之有一牛，至所爱。无故堕厅事前井。湛之率左右躬自营救，郡中喧扰，彦回下帘不视。
又曰：江湛为吏部尚书，性廉俭。牛饿，御人求草，湛良久曰： 可与饮。 
又曰：顾宪之，玄徽中为建康令。时有盗牛者，与本主争牛，各称己物。二家辞证等，前后令莫能决。宪掷炅，复其状，乃令解牛，任其所去，牛径还本宅。盗者伏其罪。时人号曰神明。
《三国典略》曰：陈桃根於所部得青牛，献之。又上织成罗文锦被表二。陈主命於云龙门外焚之，其牛遣还於人。
又曰：梁出师拒侯景，邵陵脱汹次锺离。初，纶将发营于乐游苑，临贺王正德诣於纶所，始入牙门，有飘风触旗竿而折。至是将杀牛劳土，一牛走入马厩，抵杀纶所乘骏马，又以两角贯一马腹，载之而行，冲突营幕，军中惊乱。
萧子显《齐书》曰：豫章文献王嶷为扬州刺史，拜陵还，过延陵季子庙，观沸井。有水牛突部伍。直兵执牛推问，王不许，取绢一匹横系牛角，放归其家。为治务存宽厚，故得朝野忻心。
《后魏书》曰：邢昕以本官副李像使於梁。昕好忤物，人谓之牛。是行也，谈者谓之牛像斗於江南。
《北史》曰：后魏玄仲景，性严峭。孝庄时兼御史中尉，京师肃然。每向台，恒驾赤牛，时人号赤牛中尉。
又曰：魏娄提雄杰有识度，僮仆千数，牛马以谷量。性好周给，士多归附之。
又曰：道武时，窟咄拒南鄙。莫题时二於帝，遗箭於地。窟咄谓曰： 三岁犊岂胜重载！ 言窟咄长而帝少也。
又曰：孟信为赵郡太守，及去官，家贫无食。惟有一老牛，其兄子卖之，拟供薪米，作契已讫。市法应知牛主住所在，信適从外来，见买牛人，方知其卖也，因告之曰： 杆牛先来有病，小用便发，君不须买也。 杖其兄子二十。买牛人嗟异良久，呼信曰： 孟公，但见与牛，未必须其力也。 苦请不得，乃罢。买牛者周文帝帐下人，周文深叹异焉。
《隋书》曰：卢昌衡为徐州总管。常行至浚仪，所乘马为他牛所触，因致死。牛主陈谢，求还价值，昌衡谓之曰： 六畜相斗，自关常理。此岂人情也？君何谢乎？ 拒而不受。性宽厚不求，皆此类也。
又曰：牛弘有弟曰弼，好酒而酗。常因醉射杀弘车牛，弘来还宅，其妻迎谓之曰： 叔射杀牛矣。 弘闻之，无所怪。问直，答曰作脯。坐定，其妻又曰： 叔忽射杀牛，大是异事。 弘曰： 已知之矣。 颜色自若，读书不辍。其宽和如此。
又曰：于仲文迁安固太守。有任、杜两客各失牛。后得牛，两家俱认，州郡久不能决。益州长史韩伯俊曰： 于安固少聪察，可令决之。 仲文曰： 此易解耳。 於是令二家各驱牛群至，乃放所认者，遂向任氏群中。又阴使人微伤其牛，任氏嗟惋，杜家自若。仲文於是诃杜氏，杜氏服罪而去。
又曰：卢恺从周武帝在云阳宫，敕诸屯简老牛，欲以享士。恺进谏曰： 昔田子方赎老马，君子以为美谈。向奉明敕，欲以老牛享士，有亏仁政。 帝美其言而止。转礼部大夫。
《唐书》曰：李密常欲寻包恺，乘一黄牛，被以蒲鞯，仍将《汉书》一秩挂於角上，一手捉牛靷，一手翻书读之。尚书令越公杨素见於道，从后案辔蹑之。既及，问曰： 何处书生，耽学若此？ 密识越公，乃下牛再拜，自言姓名。又问所读何书，答曰： 《项羽传》。 越公奇之。
