○榆
《毛诗》曰：《东门之枌》，疾乱也。幽公荒淫，男女弃其旧业，亟会於道路，歌舞於市井尔。东门之枌，(枌，白榆也。)宛丘之栩，子仲之子，婆娑其下。
又《山有枢》曰：山有枢，隰有榆。
《毛诗义疏》曰：驳马，梓榆也。驳荦，(吕角切。)遥视似驳马。
《周礼·秋官》曰：烜氏四时变国火，春取榆、柳之火。
《礼记·内则》曰：芾、荁、枌、榆、免、薧、氵修、瀡以滑之。(榆白曰枌。)
《春秋玄命苞》曰：三月榆荚落。
《春秋运斗枢》曰：玉衡星散为榆。
《尔雅》曰：藲，荎。(音殴、迭。郭璞曰：《诗》云： 山有枢 ，今之刺榆。)无枯，其实荑。(姑，榆也。生山中。叶圆而厚。剥皮，合渍之，其味辛香，所谓芜荑也。)
《说文》曰：榆，白枌也。梗，山枌榆，有刺荚，可以为芜荑。
《史记》曰：凡望云气，平望在榆上下，千馀二千里也。
《汉书》曰：高祖祷丰枌榆社。(张晏曰：枌榆社，在丰东北三十里。或曰：枌榆，乡名也，高祖里社也。)
又《天文志》曰：成帝河平玄年，旱伤麦，民食榆皮。
又《循吏传》曰：龚遂为渤海太守，劝民务农桑，令口种榆一树。
《魏志》曰：郑泽为魏郡太守，百姓乏材木，乃课种榆为篱。
《后魏书》曰：太祖道武皇帝讳珪，七月七日生三合陂北。明年有榆生於埋胎处，遂成林。
又曰：桓帝曾中蛊，呕吐之地，乃生榆木。
《赵书》曰：从幽州大道滹沱造浮桥，植行榆五十里，置行宫。
《管子》曰：五沃之土，其榆条长。
《庄子》曰：鹊上高城之垝，而巢於高榆之颠，城坏巢折，陵风而起。故君子之居世也，得时则义行，失时则鹊起。
《淮南万毕术》曰：八月榆檽，(音而。)令人不饥。(注曰：以美酒渍榆檽，曝乾，以渍粱米、紫苋实，蒸令相合。欲不食者，三指撮酒以服之，即不饥耳。)
《韩诗外传》曰：楚庄王将伐晋，曰： 敢谏者死！ 孙叔敖进谏曰： 臣园中有榆，榆上有蝉。蝉方奋翼悲鸣，饮清露，不知螳螂之在后，曲颈欲食之；螳螂方欲食蝉，不知黄雀在后，举头而欲啄之；黄雀食螳螂，不知童子挟弹在榆下欲弹之；童子方弹黄雀，不知在前有深坑，后有掘株也。 楚乃息伐。
桓谭《新论》曰：刘子骏信方士虚言，为神仙可学。余见其庭下大榆树，久而剥折，指谓曰： 彼树无情，然犹朽蠹，人虽欲爱养，何能使之不圣？ 
《博物志》曰：食枌榆，则眠不欲觉。
《晋宫阙名》曰：华林园，榆十九株。
《杂五行书》曰：舍北种榆九株，蚕大得。
《广志》曰：有姑榆，有榔榆。榔榆无荚，材又任车用，至善。青蠡者出渤海东，先以供官。
《石虎邺中记》曰：襄国邺路，千里掷晷，夹道种榆。盛暑之月，人行其下。
《邹子》曰：春取榆柳之火。
《氾子计然》曰：芜荑出地，赤心者善。
《汜胜之书》曰：种禾无期，因地为时。三月榆荚雨时，高地强土可种禾。
崔实《四民月令》曰：二月榆荚成者，收乾以为酱。随节早晚，勿失其时。
《梦书》曰：榆为人君，德至仁也。梦彩榆叶，受赐恩也；梦居树上，得贵官也；梦其叶滋茂，福禄存也。
《古乐府诗》曰：天上何所有？历历种白榆。
应璩《与庞惠恭书》曰：见所上利民之术，殖济南之榆，栽汉中之漆。
嵇康《养生论》曰：豆令人重，榆令人暝，愚智所知也。
○桐
《易纬》曰：桐枝濡毳，而又空中，难成易伤，须成气而后华。
《尚书·禹贡》曰：峄阳孤桐。(峄山之阳，特生桐，中为琴瑟。)
《毛诗·卷阿》曰：梧桐生矣，於彼高岗。(梧桐，柔木也。)
又《定之方中》曰：树之榛栗，椅桐梓漆，爰伐琴瑟。
《诗义疏》曰：梓实桐皮曰椅，今民云梧桐也。有青桐、白桐、赤桐。白桐宜琴瑟，今云南牂牁人绩以为布。
《礼记·月令》曰：清明之日，桐始华。(《周书》曰：不始华，岁有大寒。)
《礼斗威仪》曰：君乘祸狞蘘王，其政平，梧桐为常生。
《尔雅》曰：榇，梧也。(今梧桐。)荣，桐也。(即梧桐。)
《后汉书》曰：蔡邕行泰山，见爨桐，闻爆声，曰： 杆良木也！ 取而为琴。
《齐书》曰：豫章王於邸起山，列种桐竹，号为桐山。武帝幸之，置酒为乐。
《管子》曰：五沃之土，其木宜桐。
《庄子》曰：外乎子之神，劳乎子之精，倚树而吟，据梧而瞑。(神不休於性分之内则外矣，精不正於自足之极则劳矣。故行则倚树而吟，坐则据梧而瞑。言有情者之自困。)
又曰：鹓雏发南海，而飞到北海，非梧桐不止，非竹实不食。
又曰：空门来风，桐乳致巢。(司马彪注曰：门户空，风喜投之；桐子似乳，着叶而生，乌喜巢之。)
《孟子》曰：今有场师，舍其梧槚，养其樲棘，则为贱场师矣。(弃大取小。)
《吕氏春秋》曰：成王与唐叔虞燕居，援桐叶以为圭，曰： 以此封汝。 虞喜，以告周公。周公请封虞，成王曰： 余与虞戏也。 周公曰： 臣闻之，天子无戏言。 於是遂封叔虞於晋。
《淮南子》曰：智有所不足，故桐不可以为弩。
又曰：夫以巨斧击桐薪，不待利时良日而后破之；加巨斧桐薪之上，而无人力之奉，虽顺招摇挟刑德，(招摇，斗杓也。刑，十二辰；德，十日也。)而弗能破者，以其无势也。
《淮南万毕术》曰：桐木成云。(取十石瓦罂，满中水，置桐罂中，盖之，三四日，气如云作。)
董仲舒《请雨书》曰：秋以桐鱼九枚。
《风俗通》曰：梧桐生於峄山阳岩石之上，彩东南孙枝为琴，声甚清雅。
《遁甲经》曰：梧桐不生，则九州异君。(梧桐以知日月正闰，生十二叶，一边有六叶。从下数，一叶为一月，至上十二叶。有闰，十三叶小余者，视之，则知闰何月也。不生，则九州各异君，天下不同也。)
《王逸子》曰：木有扶桑、梧桐、松、柏，皆受气淳矣，异於群类者也。
《秦记》曰：初，长安谣云： 凤皇凤皇，止阿房。 符坚遂於阿房城植桐数万株，以待之。其是，慕容冲入阿房城而止焉。冲，小字凤皇。
《广志》曰：梧桐有白者。剽国有白桐木，其叶有白毳。取其毳，淹渍缉，织以为布。
《游名山志》曰：吹台有高桐，皆百围。峄阳孤桐，方此为劣。
《邹山记》曰：邹山，古之峄山，鲁穆够阅为邹。今邹山峄阳犹多桐树。
《齐地记》曰：城北十五里，有梧台，即梧宫也。
《论衡》曰：李子长为政，欲知囚情，以梧桐为之像囚形，乃凿地为坎，卧木囚其中，曰： 罪若正，木囚不动；若有冤，木囚动。 出人之精诚着木人也。
《华阳国志》曰：益州有梧桐木，其华彩如丝，人绩以为布，名曰：华布。
沉怀远《南越志》曰：青桐华颇似木绵，而辉重过之。
《晋宫阁名》曰：华林园，青、白、桐三株。
伏侯《古今注》曰：昭帝玄凤三年，冯翊人献桐枝，长六尺九，枝枝一叶。
《异苑》曰：晋武帝世，吴郡临平岸崩，出一石鼓，打之无声。以问张华，华云： 可取蜀中桐材，刻作鱼形，扣之则鸣矣。 於是如言，音闻数十里。
又曰：句章吴平门前，忽生一株青桐树，上有谣歌之声。平恶而斫杀。平随军北征，首尾三载，死桐倏自还立於故根之上。又闻树颠空中歌曰： 死树今更青，吴平寻当归。適闻杀此树，已复有光辉。 平寻归，如鬼谣。
祖台之《志怪》曰：蹇保至檀丘坞上北楼宿，暮鼓二中，有人着黄练单衣、白帢，将入人炬火上楼。保惧，藏壁中。须臾，有二婢上，使婢迎一女子上，与白袷人入帐中宿。未明，白袷人辄先去。如是四五宿。后向晨，白祫人才去，保因入帐中，持女子问： 向去者谁？ 答曰： 桐侯郎，道东庙树是也。 至暮鼓二中，桐郎来，保乃斫取之，缚着楼柱。明日视之，形如人，长三尺馀。槛送诣丞相，渡江未半，风浪起。桐郎得投入水，风波乃息。
《齐民要术》曰：梧桐，山石间生者，为乐器则鸣。
《瑞应图》曰：王者任用贤良，则梧桐生於东厢。
桓谭《新论》曰：神农、黄帝，削桐为琴。
任昉《述异记》曰：梧桐园，在吴夫差旧国也。一名琴川。梧园宫，在句容县。传云吴王别馆，有楸梧成林焉，其梧子可食。《古乐府》云： 梧宫秋，吴王愁 是也。
崔琦《七蠲》曰：爰有梧桐，生於玄溪。傅根朽壤，托险生危。
枚乘《七发》曰：龙门之桐，高百尺而无枝，中郁结而轮菌，根扶疏以分离。
魏明帝《猛虎行》曰：双桐生空井，枝叶自相如。通泉溉其根，玄雨润其柯。绿叶何蓩々，青修视曲阿。
张协《七命》曰：寒山之桐，出自太冥。含黄钟以吐幹，据苍岑而孤生。
《古诗》曰：井梧栖灵风。
○杨柳上
《易大过》 九二 曰：枯杨生稊，老夫得其女妻。
焦赣《易林·豫之晋》曰：鹊巢柳树，鸠夺其处。任力劣薄，天命不祜。
《毛诗·彩薇》：昔我往矣，杨柳依依。(杨柳，蒲柳也。)
又曰：《东门之杨》刺时也。婚姻失时，男女多违，亲迎女犹有不至者也。东门之杨，其叶牂牂。(牂牂然，盛貌。)
又《南山有台》曰：南山有桑，北山有杨。乐只君子，邦家之光。
又《小弁》曰：芤彼柳斯，鸣蜩嘒嘒。(柳木茂盛则多蝉。)
又曰：《菀柳》，刺幽王也。暴虐无亲，而刑罚不中。有菀者柳，不尚息焉？(有菀然柳叶茂盛之柳，行路之人岂有不庶几欲就掷旯息？)
又《东方未明》曰：折列蕻圃。(柳，弱脆之木；樊，藩也。折以藩圃，无益也。)
《毛诗疏义》曰： 杨之水，不流束蒲。 蒲柳之木二种，一种皮正青，一种皮红白，可为箭竿。《左传》曰： 董泽之蒲。 令人以为春苋，可为矢。
又曰：树杞，杞柳也。生水旁，树如柳，叶粗而白，木理微赤。今人以为车毂。今其水旁，鲁国泰山、汶瞬颠路，纯杞柳也。
《大戴礼》曰：正月柳梯。(梯者，发叶也。)
《尔雅》曰：柽，河柳。(郭璞注曰：河旁赤茎水杨也。)旄，泽柳(生泽中者。)杨，蒲柳。(《诗》云：杨柳依依。《传》曰：董泽之蒲也。)
《汉书》曰：上林苑中，大柳树断卧地，一朝起，生枝叶。有虫食其叶，为字曰： 公孙病已立。 眭孟以为：木，下民之像，当有废故之家孙氏从民间受命为天子者。及昭帝崩，无嗣，大臣迎立昌邑王。王即位，淫乱失道，霍光废之，更立昭帝兄卫太子之孙为宣帝。帝本名病已。
《晋书》曰：王恭，字孝伯，美姿容，人多悦之。或目之曰： 濯濯如春月柳。 
又曰：嵇康性绝巧，而好锻。宅中有一柳树，甚茂，乃激水圜之。每夏月，居其下以锻。东平吕安服康高致，每一相思，辄千里命驾。
又曰：太康末，京洛为《折杨柳》之歌，其曲始有兵革苦辛之叹，终以禽获斩截之事。是时三杨贵盛，而被族火，太后废黜，幽死宫中，《折杨柳》之应也。
又《桓温传》曰：温自江陵北伐，行经金城，见少为琅邪时所种柳，皆已十围，慨然曰： 木犹如此，人何以堪攀枝执条！ 泫然流涕。
《南史·隐逸传》曰：陶潜，字渊明，有高趣。宅边有五柳树，故尝着《五柳先生传》。
《晋书兴书》曰：陶侃明识过人。武昌道上，通种杨柳，人有窃掷瓴於家。侃见识之，问： 何盗官所种？ 于时以为神。
沉约《宋书》曰：萧惠开为少府，不得志。其内斋前香，草，惠开悉铲除，列种白杨。人谓之曰： 白杨丘墓间所植，奈何於庭院种之？ 答曰： 人生不得志，与死人何异！ 其年，惠开暴卒。
《齐书》曰：王敬则初为散骑使魏，於北馆种杨柳。后员外郎虞长曜北使还，敬则问： 我昔种杨柳树，今大小？ 长曜曰： 虏中以为甘棠。 
