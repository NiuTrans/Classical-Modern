○交让
《大魏诸州记》曰：益州汶山郡平康县界，东北接牂牱，有都安县，有交让树，两两相对，岁更互枯互生，不俱盛。
左思《蜀都赋》曰：交让所植。
○建木
《山海经》曰：有木若牛，引之有皮，若缨、黄蛇。其实如栾，其木若蓲，名曰建木。在弱水上。青叶紫茎，玄华赤实，百仞无枝。上有欘，(陟玉切。)下有九衢。黄帝所为。(欘，曲也。为，治护之也。)
《淮南子》曰：建木在广都。(众帝所自上下，日中无影，呼而无响，盖天掷晷。广都，方都南山也。)
○若木
《山海经》曰：灰野之山，有树青叶，名曰若木。(郭璞症曰：生昆仑西隅，其华光赤照下地也。)
《楚辞》曰：羲和之未阳，若华何光？(羲和，日御也。言日未阳升之时，若木能有赤明之光华。)
又曰：折若木以拂日。
○姑繇
《穆天子传》曰：天子钓于河，以观姑繇之木。
○丹木
《山海经》曰：崦嵫山有丹木，叶如{殸木}，其实大如瓜，赤附而黑理，食之已瘅痹，可以御火。
又曰：密山上多丹木，圆叶而赤茎，黄华，实如饴，食之不饥。玉膏灌丹木，丹木五岁，五色乃清，(言光明也。)五味乃馨。
○蓂灵
《列子》曰：荆之南有蓂灵者，以五百岁为春，以八千岁为秋。
○椿
《左传·襄公十八年》曰：诸侯伐齐，孟庄子斩雍门之椿(或作〈木苟〉，)为公琴。
《庄子》曰：上古有大椿，以八千岁为春秋。
曹毗《魏都赋》曰：柽柏振露，绿椿停霜。
○迷{殸木}
《山海经》曰：招摇之山有木焉，其状如{殸木}而黑理，其花四照，其名迷{殸木}，佩之不迷。
○帝休
《山海经》曰：少室之山有木，名帝休。其叶状大如杨而五衢，黄华黑实，服之不怒。
○雒常
《山海经》曰：肃慎之国有树，名雒常。圣人代立，於此取衣。(郭璞症曰：其俗尾骭，圣帝代立，则此木皮可衣也。)
○返魂
《世贽记》曰：聚窟洲，在西海中申未地上，有大树，与枫木相似，而华叶香闻数百里。名为返魂树。叩其树，树亦能自声，声如牛吼，闻之者皆心振神骇。伐其根心，於玉釜中煮取汁，微火熟煎之，令为丸，名曰惊精香，或名震灵丸，或名反生香，或名人鸟精，或名却死香。斯灵物也，香气闻数百里。死尸在地，闻气仍活。
○如何
《神异经》曰：南方荒中，如何之树，三百岁作华，九百岁作实。有核，形如枣子，长五尺。金刀割之则饴，非则辛。食之得地仙。
顾凯之《启蒙记》曰：如何随刀而改味。
○仙树
《西河旧事》曰：连山有仙树，人行山中，饥渴者辄得之可饱。不得持去，平居时亦不得见。
○棆(音伦)
《尔雅》曰：棆，无疵也。(郭璞症曰：〈木使〉属，似豫章也。)
○机
《山海经》曰：单狐之山，其木多机。(郭璞症曰：音饥也。)
○木鹿
《荆州土地记》曰：武陵城内社中木鹿树，及南岸二木鹿树，光武所种。
○椴
《说文》曰：椴木可作伏机。
○椋(音良)
《尔雅》曰：椋，即来。(椋有髓，熊折而乳之。又曰：今椋材中车〈车网〉。)
○橝(音覃)
《广志》曰：橝树，叶似苏。
○系弥
《毛诗·疏义》曰：系迷，一名契，似檀。
《广志》曰：系迷树，子赤如糯粟，可食。
○枕梁
《异物志》曰：有木洪直，厥名枕梁。
○乙木
徐衷《南方记》曰：乙树叶，捣之和繻，叶汁煮之，再沸，味辛，曝乾，可投鱼羹中。
○求郍卫
《罗浮山记》曰：求郍卫，外国树，英华红粉，至可爱玩。
○男青
《罗浮山记》曰：男青，条蕊之属，莫不朱色。尤易植立，折插土中，因便开荣。
○寻木
《山海经》曰：寻木，长十里，生河边。
○玉树
《山海经》曰：开明北有丈玉树，五彩。
《括地图》曰：昆仑虚北有玉树。
《世说》曰：谢安常谓子侄曰： 汝等何豫人事？ 诸子莫言，玄答曰： 譬如芝兰玉树，欲生庭阶耳。 
《唐书》曰：云阳县界，多汉离宫故地。有似槐而叶细，士人谓之玉树。
杨雄《甘泉赋》云：玉树青葱后。左思以雄为假称珍怪也。
○疏麻
《南越志》曰：疏麻，大二围，高数丈。四时结实，无衰落。骚人所谓 折疏麻兮瑶华 。
○樠(音谩)
《山海经》曰：樠树生蜀中，七八月吐穗，成，有盐梅粉，可以酢羹。
○榔玕
《山海经》曰：昆仑山有琅玕树。
○卢头
《南越志》曰：南海江岸间有卢头木，叶如甘蔗，织以为帆。以其疏畅怀风，故帆不势布。
○櫰
《山海经》曰：中曲山有櫰(音瑰。)木，如棠而圆叶，赤实，如木瓜，食之多力。
○桫棠
《山海经》曰：桫棠木，出昆仑山，黄色，赤实，味如李，食之使人不溺。
○{者卑}
《山海经》曰：前山，其木多{者卑}。(似柞，子可食。冬夏恒青。作柱难腐。)
○帝屋
《山海经》曰：讲式，有木名帝屋，叶如椒，反阳，(反阳，刺不勾也。)赤实，可以御凶。
○六驳
陆机《毛诗疏义》曰：驳马、梓榆也。其树皮青白驳荦，遥视似马，故谓之驳马。下章云： 山有苞棣，隰有树檖。 皆山隰木相配，不宜谓兽。
崔豹《古今注》曰：六驳。山中有木，叶似豫章，皮多癣驳，名六驳木。
○漆
《淮南子》曰：虻散积血，斫木愈龋，(驱主切。)此类之推者也。(推，行。)膏之杀鳖，鹊矢中猬(中亦杀也。)烂灰生蝇，(烂腐。)漆见蟹而不乾。
又曰：染者先青而后黑则可，先黑而后青则不可。工人下漆而上丹则可，下丹而上漆则不可。万事由此也，所先后上下，不可不审也。
崔豹《古今注》曰：漆树，以刚斧其皮开，以竹管承之，汁滴则成也。
○槲
《齐书》曰：乐预为永世令，人怀其德。卒官时，有一媪，年可六七十，担槲蔌叶，造市货之，闻预卒，大泣，弃溪中，曰： 失乐令，我辈孤独老姥故应就死尔！ 市人皆泣。其惠化如此。
《三国典略》曰：齐斛律光之入寇也，周将韦孝宽忌之。孝宽参军曲岩，颇知卜筮，谓孝宽曰： 来年东朝必大相杀。 孝宽因令岩作谣言曰： 百升飞上天，明月耀长安。 又曰： 高山不推自崩，槲树不扶自竖。 乃间谍遗其文於邺中，齐人用是而杀斛律光。明月，光字也。
《隋书》曰：倭国，草木冬青，土地膏腴，水多陆少。以小环挂鸬鹚项，令入水捕鱼，得百馀头。俗无盘俎，藉以槲叶，食用手餔之。性质直，有雅风。
《唐书》曰：万岁登封玄年春，封嵩山，御朝觐坛，受朝贺登封。坛南有槲树，大赦日，於其杪置金鸡，改名为金鸡树。
○桦
《隋书》曰：钵室韦衣胡，布山而住，人众多，比室韦，不知为几纯落。用桦皮盖屋。
杜宝《大业拾遗录》曰：二年，汾州起汾阳宫。宫南外平林，率是大桦木，高百馀尺。从行文武，皆剥取皮，复庵舍。
○柟
陆机《毛诗疏义》曰：梅柟，其树及叶似豫章。叶大如牛耳，一头尖。其华赤黄，子不可食。柟木理细於豫章，无子。赤者材坚，白者脆。荆州人曰： 梅多江南。 及魏兴、新城、上庸、蜀，皆多樟、柟。
《三国典略》曰：初，陈文帝以湘州出杉、柟，使营造大舰金翅等二百许艘，并诸水战之具。
○石南
《魏王花木志》曰：《南方记》石南树，野生，二月花，仍猎菖实。实如燕子，八月熟。民彩之，取核，乾，取皮，作鱼羹，和之尤美。出九真。
任昉《述异记》曰：曲阜古城有颜回墓，墓上石楠二株，可三四十围。土人云：颜回手植之木。
○婆那娑
《隋书》曰：真猎国土俗，与日南九真相类。异者，有婆那娑树，伍篓，叶似冬瓜。庵罗树，花叶似枣，实似李。毗野树，花似木瓜，叶似杏，实似楮。婆田罗树，花叶实并似枣，而小异。歌毕他树，花似李，叶似榆而厚大，实似李，其大如升。自余多同九真。
○枹(音包)
《岭表录异》曰：枹木，产江溪中。叶细如桧，身坚类柏。惟根软，不胜刀锯。今潮循人多用其根，刳而为履。当木湿时，刻削易如割瓜；木乾之后，柔，刀不可理也。或油画，或漆，其轻如通草。暑月着之，隔卑湿地气。力如杉木。今广州宾从诸郡牧守，初到任，皆有油画枹木履也。
○牧婆罗
《南夷志》曰：南诏多牧婆罗树。子破，其壳中白如柳絮，纫为丝，织为方幅，裁之为笼段，男子妇人皆服之。骠国弥臣诺，亦皆被婆罗笼段。
○青田
崔豹《古今注》曰：乌孙国有青田核，莫测其树之形。实中国者，得其核，取皆菡水则成酒，其味淳美。核大如五六衫瀛，空之以盛水，俄而成酒味。刘璋时，得两核，集宾客设之，常供二十人饮之。一核所盛，方尽一核，所盛者得中饮尽，随便注水，随成即饮，不可久置，久置则苦不堪饮。名曰青田壶，亦曰青田酒。
○都念
杜宝《大业拾遗录》曰：十二年四月，南海郡送都念子树一百株，敕付西苑十六院内种此树。高一丈许，叶如白杨，枝柯长细，花心金色，花叶正赤，似蜀葵而大，其子小於柿子，甘酸至美，蜜渍为棕益佳。
《岭表录异》曰：倒捻子，巢丛不大，叶如苦李，花似蜀葵，小而深紫，南中妇女得以染色，有子如软柿，头上有四叶，如柿蒂。食者必捻其蒂，故谓之倒捻子，或呼为都念子，盖语讹也。其子外紫，肉赤，无核。食之甜软，其甚暖腹藏，兼益肌肉。
○娑罗
《魏王花木志》曰：娑罗树，缃叶，子似椒，味如罗勒。岭北人呼为大娑罗。
盛弘之《荆州记》曰：巴陵县僧寺床下忽生一木，不旬日，势陵轩栋。道人移居避之，木即长迟，但极晚香。有西域僧，见之，曰： 娑罗树也。 彼僧所憩之荫，常着花。至玄嘉十一年，忽生一花，状如芙蓉。
○儿树
《唐书》曰：波斯於西海中，见一方石上，有树幹赤、叶青。树上忽生小儿，长六七寸，见人皆笑，动其手脚，头着树枝。上使摘取一枝，小儿便死。今在大食王处。
○酒树
《梁书》曰：南方顿逊国有酒树，似安石榴。取花汁，著杯中数日成酒，美而醉人。(《博物志》曰：酒出无逊国。)
○都勾
刘欣期《交州记》曰：都勾树，木中出屑如面，可啖。
《魏王花木志》曰：《交州记》曰： 都勾，似栟榈。木中出屑如面，可取为饵。食如桄榔。 
○乌文
崔豹《古今注》曰：乌文木，出波斯国。每舶上剿愦，就中乌文烂然。中国亦有，出温、括、婺等州。
○比闾
《汲冢周书·王会》曰：白洲比闾者，其华若羽。伐其木为以车，终行不败。(白州，东南蛮，与白贸灿也。死晷可居曰洲。洲中出此珍木。)
○制木
崔豹《古今注》曰：制木，湖州最多有，子如栗，木有白皮。波斯国来者，皆去其皮，人多不别。
