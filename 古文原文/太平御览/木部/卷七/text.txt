○楠
《寻阳记》曰：黄金山有楠树，一年东边荣，西边枯；后年西边荣，东边枯。年年如此。张华云： 交让树者，此是也。 
○桧
《尔雅》曰：桧，柏叶松身。
《尚书·禹贡》曰：杶、榦、栝、柏。(柏叶松身曰栝。)
《毛诗·竹竿》曰：桧楫松舟。(桧，柏叶松身。楫，所以棹舟也。)
○柞
《尔雅》曰：栩，杼。(柞树也。)
《毛诗·车辖》曰：陟彼高岗，析其柞薪。析其柞薪，其叶湑兮。
又曰：卧蒗掷軎，其叶蓬蓬。
《疏》曰：栩，今柞。壳为斗，可以染皂。今俗及河内云杼斗，或云豫斗。
陆机《毛诗疏义》曰： 芃芃棫朴 ，《尔雅》曰： 棫，白桵。 《三仓说》 棫即柞也。其木理纯白，无赤心，为白桵。直理易破，故可为犊车轴。又可为矛戟铩。 
《西京杂记》曰：五柞宫有五柞树，皆连抱。五株树枝，复荫数十亩。
崔豹《古今注》曰：凿木出交州林邑国也，色黑而有文，亦谓之文木。
周处《风土记》曰：旧说舜葬上虞。又《记》云：耕於历山。而始宁、剡二县界上，舜所耕田，在於山下，山多柞树。灵越之间名柞为枥，故曰历山。
○檀
《毛诗·将仲子》曰：将仲子兮，无逾我园，无折我树檀！(檀，坚强之木。)
又曰：《伐檀》，刺贪也。在位贪鄙，无功而受禄，君子不得进仕尔。坎坎伐檀兮，置之河之干兮。
《圣贤冢墓记》曰：孔子墓有檀树。
○柘
《礼记·月令》曰：季春无伐桑、柘。
又《投壶》曰：矢以柘若棘，无去其皮。
《周礼·冬官》曰：弓人辨六材，一曰柘。
《古史考》曰：乌号弓，以柘枝为也。
《谯周》曰：野柘枝劲。乌集之，飞起，直辕之，乌乃惊号。伐取为弓，故称乌号弓。
《周书》曰：季夏取桑、柘之火。
《风俗通》曰：柘材为弓，弹而放快。
崔实《四民月令》曰：柘，染色黄赤，人君所服。(黄者中尊；赤者南方，人君之所向也。)
《云南记》曰：会川室屋相次，皆是板及茅舍。满川坡尽是花木，亦有赤柘。
○杞
《尔雅》曰：杞，枸檵。(音计。今枸杞也。)
《毛诗·将仲子》曰：将仲子兮，无伐我树杞！(杞，木名。《疏》曰：狗脊也。)
又《湛露》曰：湛湛露斯，在彼杞棘。
《左传·昭公》曰：声子聘於晋，还，令尹子木与之语，问晋召可，且曰： 晋大夫与楚孰贤？ 对曰： 晋卿不如楚，其大夫则贤，皆卿材也。如杞、梓、皮革，楚往也。虽楚有材，晋实用之。 
《周书》曰：太姒梦梓化为杞。
○梓
《尔雅》曰：楰，(音俞。)鼠梓。(楸属也。匠箔东有虎梓。)
《毛诗·小弁》曰：惟桑与梓，必恭敬止。
又《定之方中》曰：树之榛栗，椅桐梓漆。
陆机《毛诗疏义》曰：北山有楰，《尔雅》曰： 楰，鼠梓。 其树叶木理如楸，山楸之异也，今人谓之昔楸。湿时脆，燥时坚。今永昌人谓鼠梓，汉人谓之楰。
《礼斗威仪》曰：君乘祸狞蘘王，其政和平，楸梓为常生。
《周书》曰：太姒梦太子发取周庭之梓树，於商阙间化为松、杞。
《史记》曰：子胥将死，告舍人曰： 必树吾墓上以梓，梓可为器；而抉吾眼，於吴之东门上，以观越兵入吴也！ 
《汉书》曰：玄帝初玄四年，皇后曾祖父济南平陵王伯墓门梓桂卒生枝叶，上出，刘向以为王氏代汉之像。
《后汉书》曰：应顺为冀州刺史，晾瓯无私。迁东平相，赏罚必信，吏不敢犯。有梓树生於听事室上。事后母至孝，众以为孝感之应。
《说苑》曰：伯禽与康叔封朝於成王，见周公，三见而三笞。康叔有骇色，谓伯禽曰： 有商子者，贤人也，与子见之。 康叔封与伯禽见商子。曰： 吾二子者，朝乎成王，见周公，三见而三笞，其说何也？ 商子曰： 二子盍相与观乎？南山之阴，有木焉，名曰桥。 二子者往观乎南山之阳，见桥竦焉，实而仰。反以告乎商子，商子曰： 桥者，父道也。 商子曰： 二子盍相与观乎南山之阴？有木焉，名曰梓。 二子者往观乎南山之阴？见梓偻焉，实而俯。反以告商子，商子曰： 梓者，子道也。 二子者明日见乎周公，入门而趋，登堂而跪。周公拂其首，劳而食之，曰： 安见君子？ 二子对曰： 见商子。 周公曰： 君子哉，商子也！ 
乐资《春秋后传》曰：昔者郑客入函谷，至平舒，见素车白马，曰： 吾华山君，愿以一牍致滈池君。子之咸阳，过滈池，见一大梓树，有文石，取以扣树，当有应者。 以书与之，郑客如其言，见宫阙如王者居。谒者出，受书，入有顷，云： 今年祖龙死。 
《山海经》曰：玉山、碧山多梓木。鸡山美梓。
《孟子》曰：拱把之桐、梓，人欲生之，皆知所以养之者；至於身，不知所以养之者。岂爱身不若桐梓哉？
《汉武故事》曰：卫子夫入宫，上曰： 吾昨夜梦子夫庭中生梓树数株，岂非天乎？ 是日幸之，有娠。
郭氏《玄中记》曰：秦文公造长安宫，面四百里，南至终南山。山有梓树，大数百围，荫宫中。公恶而伐之，连日不克，辄大风雨。夜有鬼，问梓树，树曰： 岂奈吾何！ 鬼曰： 若使三百人被头，以丝绕树，岂不败汝？ 树默然不应。明日，人上言秦王，依此言伐之，中有青牛，逐之入澧水。
《豫章记》曰：松阳门内有大梓树，大四十五围。树先枯，永嘉中一日忽更荣华。太兴中，玄帝果继大业。
○楸
《尔雅》曰：槄，(音滔。)山榎。(今之山楸。)楸小子叶曰榎。(音贾。)大而皵，(音鹊)楸。(老乃皮粗皵者为楸也。)小而皵，榎。(小而皮皵者为榎。)
《汉书》曰：淮北荥南河济之间，千树楸与千户侯等。
任昉《述异记》曰：吴中有陆家白莲种，顾家班竹，赵有韩氏酸枣，中山有楸户。
○枞(七容反)
《尔雅》曰：枞，松叶柏身。(郭璞症曰：今太庙梁用此木，《试萦》所谓松柏之鼠，不知堂室之有美枞。)
《鲁猎萦》曰：松枞高千伥狞蘘无枝，非忧王室无柱。
○椒
《春秋运斗枢》曰：玉衡星散为椒。
《援神契》曰：椒、姜御温，菖蒲益聪。
《尔雅》曰：檓，(音毁。)大椒也。(匠卜树丛生实大者名为檓也。)椒、榝丑、莍(莍萸子聚生成房貌。匠箔东亦呼莍椒，似茱萸而小，赤色。莍萸，音求搜。)
《山海经》曰：琴鼓之山，其木多椒。景山多秦椒。
《毛诗·椒聊》曰：《椒聊》，刺晋昭公也。君子见沃之盛强，能修其政，知其蕃衍盛大，子孙将有晋国焉。椒聊之实，蕃衍盈升。彼其已之子，硕大无朋。(椒聊，椒也。)
陆机《毛诗疏义》曰： 椒聊 ，聊，语助也。椒树似茱萸，有针刺，叶坚而滑泽。蜀人作茶，吴人作茗，皆煮其叶，以为香。今成皋诸近山间，谓竹叶椒树，亦如食卜，小毒热。不中合药也。可着饮食中。用蒸鸡豚，佳香。东海诸岛上，椒树枝叶皆相似，子长而不圆，甚香，其味似橘皮。岛上獐鹿食此椒叶，其肉自然作橘香也。
又《东门之枌》曰：胼我握椒。(椒，芬香也。)
《续汉书》曰：天竺国出石蜜、胡椒、黑盐。
《孙卿子》曰：民之亲我，欢若父母；其好我，芬若椒兰。
应劭《汉官仪》曰：皇后称椒房，取其实，蔓延盈升，以椒途屋，亦取其温暖。
张璠《汉记》曰：桓帝窦皇后崩，中常侍曹节、王甫欲以贵人礼葬。太尉李固自扶病起，捣椒自随，谓妻子曰： 若太后不得配桓帝，吾不生还矣！ 
《魏氏春秋同异》曰：锺繇嬖庶子会之母，黜嫡夫人。文帝命复焉，繇恚忿，餐椒致噤，帝乃止。
《齐书》曰：建武中，王敬则於会稽反，奉子恪为名。而子恪奔走，未知所在。始，安王遥光劝上并诛高武诸子孙，於是并敕竟陵王昭、胄等六十馀人，入永福省，令太医煮椒二斛，并命办数十具棺材，谓舍人沉徽孚曰： 椒熟，则一时赐死，期三更当杀之！ 会上暂卧，主书单携启依旨毙之，徽孚坚执曰： 事须更审！ 尔夕三更，子恪徒跣奔至建阳门，上闻，惊觉曰： 故当未赐诸侯命耶？ 徽孚以答，上付莶曰： 遥光几误人事！ 及见子恪，顾问流涕，诸侯悉赐供馔。
《世说》曰：石崇以椒为泥泥屋，王君夫以赤石脂泥壁。
崔实《四民月令》曰：正月之旦，进酒降神，毕室家无大小次坐先祖之前，子孙各上椒酒於家长，称踱晻白。
《范子计然》曰：食卜出武都，赤色者善。秦椒出陇西天水，细者善。
《风土记》曰：三香：椒、欓、姜。
《离骚》曰：杂申椒与菌桂，播椒居兮成堂。(布椒于堂上。)
晋成公绥《椒花铭》曰：嘉哉芳椒，载繁其实，厥味惟珍，蠲除百疾。肇惟岁首，月正玄日，以介眉寿，祈以初吉。
晋刘臻妻陈氏正旦献《椒花颂》曰：璇穹周回，三朝肇建。美哉灵葩，爰彩爰献。圣容服之，永寿於万！
○木兰
《汉书》曰：孝桓帝玄嘉玄年，芝生后庭木兰之上。
《神仙传》曰：北海于君病癞，见市卖药公，往自问之，公曰： 明日木兰树下当见卿。 明日往，授素书二卷，以消灾救病，无不愈者。
郭子横《洞冥记》曰：玄封三年，大秦国献花蹄牛，饴以木兰之叶。使方国贡此叶。此牛不甚食，食一叶，则累月不饥。
任昉《述异记》曰：木兰州在寻阳江中，多木兰树。昔吴王阖闾植木兰於此，用构宫殿。
又曰：七里洲中，有鲁班刻木兰为舟，至今在洲中。诗家所云木兰舟，出於此。
《离骚》曰：鸱鸮集於木兰兮。
又曰：朝饮木兰之坠露，夕餐秋菊之落英。
○夜合
《风土记》曰：夜合，叶晨舒而暮合。一名合昏。
○甘棠
《尔雅》曰：杜，甘棠。(今之杜黎。)杜，赤棠；白者，棠。(棠，色赤、白，各异其名。)
《毛诗》曰：《甘棠》，美召伯也。蔽芾甘棠，勿剪勿伐，召伯所茇。(思其人，爱其树。)
又《杕杜》曰：有杕之杜，生于道周。(杜亦棠也。)
○欓
《宋春秋》曰：义熙八年，太侗箕党树生於坛侧。欓尚黑也，宋水德，忽生此一树。
○栎
《尔雅》曰：栎，其实梂。(有梂汇自裹。)
《毛诗·晨风》曰：山有苞栎。(栎，木也。)
《庄子》曰：匠石之齐，至曲园，见栎杜树，曰： 是不材木，故若是之寿。 
《淮南子》曰：十二月，官狱其树栎。
《水经》曰：若耶溪孤潭上有一栎树，谢灵运与从弟惠连常游之，作连句题刻树侧。
○橡
《后汉书》曰：李恂诣洛阳时，岁荒，司空张敏、司徒鲁恭等各遣子馈粮，悉无所受。徙居新关下，拾橡实以自资。(橡，栎实也。)
《晋书》曰：挚虞从惠帝幸长安，及东军来迎，百官奔散，遂流离鄠杜之间。转入南山中，粮绝饥甚，拾橡实而食之。
又曰：司马玄显之讨桓玄，于时杨土饥虚，运漕不继。玄断江路，商旅遂绝。於是公私匮乏，士卒惟给桴橡。
《说苑》曰：莒穆公有臣朱厉附，事穆公，不见识焉。冬处於山林，食橡栗；夏处於洲泽，食菱藕。穆公以难死，朱厉附将往死之，其友曰： 子事君而不见识焉，今君难，吾子死之，意者其不可乎？ 朱厉附曰： 始我以为君不吾知也，今君死而我不世，是果不知我也。吾将死之，以激天下不知其臣者！ 遂往死。
《淮南子》曰：高台增榭，接屋连桅，非不丽也，然而民无窟室狭庐所托於身者，则明主不乐也。肥脓甘脆，非不香美也，然而民有糟糠橡栗不接於口者，则明主不甘也。
《抱朴子》曰：假穀於夷齐之门，告寒於黔娄之家，所得者不过橡栗缊褐，必无趟阄之膳、狐裘之衣矣。
