○柏
《书》曰：荆州，厥贡杶、幹、栝、柏。
《诗》曰：《邶·柏舟》，言仁人而不遇也。卫顷公之时，仁人不遇，小人在侧。泛彼柏舟，亦泛其流。(柏木，所以宜为舟也。)
又曰：《鄘·柏舟》共姜自誓也。卫世子共伯早死，其妻守义，父母欲夺而嫁之，誓而不许，故作是诗也。泛彼柏舟，在彼中河。
又曰：徂来之松，新甫之柏。(新甫，山名。)
《周礼》曰：冀州，其利松、柏。
《礼记》曰：礼之於人也，如松柏之有心也。
《五经通义》曰：诸侯冢树柏。
《尔雅》曰：柏，掬也。
《汉书》曰：武帝造柏梁殿，与群臣宴其下。(又云作柏梁台)
又曰：朱博为御史大夫，咐晷列柏，有野乌数千栖其上。(《颜氏家训》曰：朝夕乌也，文士往往误作乌鸢用之。)
又曰：昭帝时，长安诸陵柏树枯倒者，悉起生叶，虫食作字： 公孙病巳立。 后昭帝崩，昌邑王即位，二十七日被废，迎立宣帝，名病巳，后假为祠。
《东观汉记》曰：李询遭父母丧，六年躬自负土树柏，常住冢下。
谢承《后汉书》曰：陈留虞延为郡督邮。光武巡狩至外黄，问延园陵柏树株数，延悉晓之，由是见知也。
王隐《晋书》曰：王裒，字伟玄。痛父椿以命终，绝世不仕。立屋墓侧，旦夕常至墓前朝拜，辄悲号断绝。墓前一柏树，褒常所攀援，涕泣所着，树色与凡树不侔。
萧方等《三十六国春秋》曰：王敦令郭璞筮卦，曰： 明公起事，祸必不久。 敦怒曰： 卿寿几何？ 曰： 命尽日中。 引出斩之，璞曰： 当何之乎？ 曰： 南山之首。 曰： 我知之矣，必在双柏之间乎？ 时有鹊巢而甚茂。
《宋书》鲁郡孔子旧庙有柏树二世觋，经历汉、晋，其大连抱，士人崇敬之莫犯也。江夏王义恭悉遣人取之，父老皆叹息。
《齐书》曰：王俭，字仲宝。司徒袁粲见之，叹曰： 宰相之门也，栝柏、豫章虽小，已有栋梁之器！ 
又曰：江夏王锋，以明帝失权，常忽忽不乐。着《修柏赋》以见其志，曰： 既殊群而抗立，亦含贞而挺正。岂春日之自芳？亦霜下而为盛！冲风不能摧其枝，积雪不能改其性！虽坎壈於当年，庶后雕之可咏。 时鼎业潜移，锋独慨然，有兴复之意。
又曰：王晏之为员外郎也，父普曜斋前柏树忽成梧桐。论者以为，梧桐虽有栖凤之美，而失后雕之节。
《梁书》侯景既陷台城，都下王侯庶姓庙树咸见残毁，惟文宣太后庙四周柏树独郁茂。及景港南郊，都官尚书吕季略说景，令伐此树，以立三桥。斫南面十馀株，再宿悉枿生，便长数尺。时既冬月，翠茂如春。贼乃大惊，恶之，使悉斫杀。识者以为，昔僵柳起于上林，乃表汉宣之应；庙树重青，必彰陕西之瑞。
《北齐书》曰：魏兰根丁母忧，居丧有孝称。将葬常山郡境，先有董卓祠，祠有柏树。兰根以卓凶逆无道，不应立祠至今，乃伐柏以为椁材。人或劝之不伐，兰根尽取之，了尾昰惧。
又曰：樊卫性至孝，丧父，负土成坟，植柏方数十亩，朝夕号慕。
又曰：文宣王曾晋阳夜宿松门岭，有数株松，皆已千年，枝叶疏茂，似有神物所托。文宣时已被酒，向岭瞋骂，射中一株，未几枯死。
《后周书》曰：武帝伐齐，永昌公椿屯鸡栖原。齐王宪密谓椿曰： 兵者诡道，去留不定。枷而作，不得遵常。汝今为营，不须张幕，可伐柏为庵，示有形势，令兵去之后，贼犹致疑也。 齐王分军万人，向千里径会，被敕追还，率兵夜返。齐人果谓柏菴为帐幕，不遣军退，翌日始悟。
《隋书》曰：蔡景王整，文帝弟也。周明帝时，以武玄军功赐爵。从武帝平齐，力战而死。文帝初居武玄之忧，率诸弟负土为坟，人植一柏。四根郁茂，西北一根整栽者独黄。后因大风雨，并根失之，果不终吉。
《唐书》曰：长寿二年冬十月，万像神宫侧有柽松树，皆变为柏。
又曰：狄仁杰补大理丞时，将军权善才坐斫昭陵柏树，仁杰奏其罪免职。高宗怒，令诛之。仁杰进曰： 若人假使盗长陵一抔土，陛下何以加之？今陛下以昭陵一株柏杀一将军，钦簇之后，谓陛下为苛主。臣不可奉制。 帝意稍解。
《孙卿子》曰：柏经冬而不凋，蒙霜而不变，可谓得其真矣。
《国语》曰：高山峻原，不生草木；噬柏之地，其草不肥。
《山海经》曰：三珠树，生赤水上。其为树如柏叶，实皆为珠。
又曰：白於之山，其上多松柏。
《穆天子传》曰：甲申，天子升於大北之隥，而降休於两柏之下。(有两树也。)
《东方朔传》曰：孝武皇帝时，闲居无事，燕坐未央前殿，天新雨止，朔执干在殿阶独语。上呼问之，答曰： 殿后柏树上有鹊，立枯枝上，向东鸣。 上遣视，如朔言。上问何以知之，朔曰： 以人事言之，风从东方来，鹊尾长，靶掮则蹶，必当顺风而立，是以知东向鸣也。  何以知立枯枝上？ 朔曰： 新雨止，生枝滑，枯枝涩，是以知立枯枝上。 上大笑。
《风俗通》曰：墓上树柏，路头石虎。
《周礼》方相氏入虚驱魍像。魍像好食亡者肝脑，人家不能常令方相立于墓侧以禁御之，而魍像畏虎与柏。
《列士传》曰：延陵季子解宝剑，带徐君墓柏树。
《洞冥记》曰：磅山之北有穴，穴上有柏。昔李少翁於阆阴移来此穴，种此柏，已见扶桑三枯，海水涸竭。帝觉，遣人往穴掘，不见其根，惟见赤燕飞翻入云。移柏植於通灵台。
《水经》曰：陉山有郑祭仲蒙、祭旧有。旧有一枯柏树，其尘根故株之上，多生稚柏，列秀青青，望之可喜。
《从征记》曰：泰山庙中，柏皆三十馀围，夹两阶。赤眉常斫一树，见血而止，今斧创犹在。
《地理志》曰：华山生文柏。
《范子计然》曰：柏脂出三辅，上价七十，中三十，下十。
《汉官仪》曰：正旦饮柏叶酒，上寿。
《汉武故事》曰：柏梁台高二十丈，悉以柏香闻数十里。
《列仙传》曰：赤松子好食柏实，齿落更生。
《仙经》曰：服柏子，人长年。
《三辅黄图》曰：汉文帝霸陵，不起山陵，稠种柏树。
《三辅旧事》曰：汉诸陵皆属太常，又有盗柏者，弃市。
《太山记》曰：山南有太山庙，种柏树千枝，大者十五六围。长老传云：汉武所植。
《三齐记》曰：尧山祠旁有柏树，枯而复生，不知几世。
《陈留耆旧传》曰：李充丧父，父冢侧有盗斫柏夜树者，充手刃之。
《述征记》曰：柏谷，谷名也。汉武帝微行，所至处长傲宾於柏谷者也。谷中伍仑车地，夹以高原，林柏荫穷日，殆弗睹阳景也。
《晋宫阙名》曰：华林园，柏二株。
崔实《四民月令》曰：七月收柏实。
《列异记》曰：陈仓人有得异物者，其形不类猪，亦不势羊，众莫能名。二童子曰： 杆为媪，常在地下食死人脑。若欲杀之，使柏叶插其头。 
《幽明录》曰：王丞相槛妁景缚，请为一卦。卦成，郭意甚恶，云： 有震厄。公能命驾西出数里，得一柏树，截如公长，置常寝处，灾可消也。 王从之，数日果震，柏木粉碎。
任昉《述异记》曰：卢氏县有灵君古冢，冢旁古柏二，枝条荫二百馀步，树文隐起，皆龟甲，坚如铁石。
嵇康《养生论》曰：麝食柏而香。
《楚词》曰：山中人兮芳杜若，饮石泉兮饭松柏。
《古歌》曰：平陵东，松柏桐，不知何人劫义公。
刘越石《扶风歌》曰：南山石嵬嵬，松柏何摧摧！上枝拂青云，中心十数围。洛阳发中梁，松柏窃自悲。谁能刻镂此？公输与鲁班。被之用丹漆，薰用苏合香。本自南山柏，今为宫殿梁。
○槐
《周礼》曰：朝士掌三槐，三公位焉。
又曰：司烜氏掌火，冬取槐檀之火。
《左传》曰：赵宣子骤谏，公患之，使鉏麑贼之。晨往，寝门辟矣。盛服将朝，尚早，坐而假寝。麑退叹曰： 不忘恭敬，民掷犄也。贼民掷犄，不忠；弃君之命，不信。有一於此，不如死也！ 触槐而死。
《春秋玄命苞》曰：树槐，听讼其下。(槐之言归也。情槛彘实也。)
《春秋说》曰：槐木者，灵星之精。
《尔雅》曰：櫰，槐，大叶而黑。(槐树叶大色黑者名为櫰。)守宫槐，叶昼聂宵炕。(郭璞注曰：守宫槐，昼日聂合，而夜忼布。晋儒林祭酒杜行齐说：在朗陵县南有一树，似槐，叶尽聚合相着，夜则舒布，即守宫也。江东有树，与此相反。俗因合昏晓昼夜，异其理等。宵炕，音忼。聂，合也。炕，张也。昼合夜开也。)
《五经通义》曰：士冢树槐。
《国语》曰：董叔将娶於范氏，叔向曰： 盍已乎？ 曰： 欲为系援焉。 他日，董祁诉之范献子，曰： 不吾敬也。 献子执而纺之於庭槐，叔向过之，曰： 子盍为我请乎？ 叔向曰： 欲而得之，又何请焉。 (纺，悬也。)
《汉书》曰：昭帝玄始四年，山阳社中大槐树，吏人伐断之，其夜复自立如故。
《晋书》曰：符坚僣号，自长安至于诸州，夹路皆种槐柳。百姓歌曰： 长安大街，夹路杨槐。下走朱轮，上有栖鸾。 
又曰：大司马府有老槐树，殷仲文对而叹曰： 杆树婆娑，生意尽矣！ 
崔鸿《前凉录》曰：初，河西不生楸、槐、柏、漆。张骏之世，取於泰陇而植之，终於皆死。而酒泉宫之北隅，有槐树生焉，李玄盛着《槐树赋》。
沉约《宋书》曰：孔子夜梦三槐之间、丰沛之邦有赤气。驱车对楚西北观之，见刍儿敌麟，伤其左足，薪而复之。
《梁书》曰：庾肩吾常服槐实，年七十馀，目看细字，鬓皆黑。离乱之际，奔于江陵。
《后周书》曰：韦孝宽之为雍州刺史。先是，路侧一里置一土堠，经雨颓毁，每须修之。自孝宽临州，乃勒部内当堠处植槐树代之，即免修复，行旅又得庇荫。文帝后见，怪，问，知之，曰： 岂得一州独尔，当令天下同之。 于是令诸州，道路一道里，种树一株；十里种三树，百里五树焉。
《隋书》曰：高颎，字昭玄。领新都大监，每坐槐树下以听事，其树不依行列。有司欲伐之，物令存之勿去，示于后人。
又曰：土回以孝闻，开皇初卒。子士雄，少质直孝友。丧父，复庐于侧，负土成坟。其庭前有一槐树，先甚郁茂。及士雄居丧，树遂枯死。服阙还宅，死槐复荣。高祖闻之，叹其父子至孝，下诏褒扬，号其所居为累德里。
《唐书》曰：永崇二年，太平公主降驸马薛绍，以万年县为礼会之所。公主辂车，自兴安门南，至宣阳坊之西街，夜设燎炬，烈焰相属，夹路槐树多有死者。
又曰：正玄中，度支欲取两京道中槐树为薪，更栽小树。先下符牒渭南县，县尉张造艉曰： 召伯所憩，尚勿剪除；先皇旧游，岂宜斩伐？ 乃止。
又曰：长庆中，虢州刺史萧佑奏：湖城县永房乡百姓阎酆，五代同居，家内槐一本，再生枝叶。
《管子》曰：五沃之土，其木宜槐。
《晏子春秋》曰：齐景公有所爱槐，使守，令犯槐者刑，伤者死。有醉而伤槐，且加刑焉。其女惧而告晏子，曰： 妾恐邻国闻之，谓君爱槐而残人，可乎？ 晏子入言之，公出伤槐之囚，罢其禁。
《淮南子》曰：槐之生也，入季春，五日而兔目，十日而鼠耳，更旬而始规，顿慨叶成。(规，叶始开也。)
又曰：九月官候，其树槐。(是月缮修守备，故官候树槐。槐，怀也，取怀近远也。)
又曰：老槐生火。
又曰：槐，市学也，树以青槐。燧人秋取槐檀之火，天之所复，地之所载，六合所包，阴阳所煦，雨露所扶。此皆生於父母，所阙于一和也。父天母地，故槐榆与橘柚合而兄弟；有苗与三危，通为一家。
《抱朴子》曰：槐钟，新瓷合泥封之，二十馀日，蒲绊皮皆烂。乃洗之，如大豆，日服之。此物至补脑，早服之，令人发不白而长生。
《太公金匮》曰：武王问太公曰： 天下神来甚众，恐有识者，何以待之？ 太公曰： 请树槐于王门内，有益者入，尾嫳者距之。 
《三辅黄图》曰：玄始四年，起明堂辟雍，为博士舍三十区，为会市。但列槐树数百行，诸生朔望会此市，各持其郡所出物及经书相与买卖，雍雍揖让，论议槐下，侃侃訚訚如也。(事具礼部学校篇。)
焦赣《易林·家人之乾》曰：千岁槐，身多斧斤。
《汝南先贤传》曰：新蔡郑敬，字子都，为郡功曹都尉。高懿厅事前有槐树，有露，类甘露者。懿问掾属，皆言是甘露，敬独曰： 明府政未能致甘露，但树汁耳。 懿不悦，托疾而去。
杨咳戤《洛阳伽蓝记》曰：李昌年广陵王玄渊，初除仪同三司，总众北讨葛荣。夜梦着兖衣，倚槐树立，以为吉徵。问于杨玄慎，玄慎曰： 三公之祥。 渊甚悦之。玄慎退还，告人曰： 广陵死矣！槐种木旁鬼，死后当得三公。 广陵果为葛荣所杀，追赠司徒公，终如其言。
