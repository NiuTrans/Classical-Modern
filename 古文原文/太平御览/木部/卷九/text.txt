○皂荚
《广志》曰：鸡栖子，皂荚也。
《宋书》曰：明帝憎妇人妒。刘休妻王氏妒，帝闻之，赐休妾，敕王氏二十杖，令休於宅后开小店，使王氏亲卖扫帚、皂荚，以此辱之。
《齐书》曰：明帝每用皂荚授馀氵乐与左右，曰： 杆犹堪明日用。 
又曰：王俭素恨虞玩之，东归，俭不出送，朝廷无祖饯者。玩之卒后，员外孔皑诣俭，求会稽五官。俭方盥，投皂角於地，曰： 卿乡俗恶，虞玩掷炅死烦人！ 
《三国典略》曰：梁玄初，甘露降荆州皂荚树。
《南史·陈本纪下》曰：梁末，童谣云： 不见马上郎，只见黄尘起。黄尘污人衣，皂荚相料理。 及王僧辩平，群臣奏高祖曰： 王僧辩本乘巴马击侯景，马上郎，王字也；黄尘，陈也。 世不解皂荚之义。及陈灭於隋，隋氏姓杨，杨者，羊也，说者以江东人谓羖羊角为皂荚。
《神仙传》曰：刘纲受老君道，成，上大皂荚树，飞去入云。
又曰：云仙翁斩皂荚树，以杯承之，皆是好酒。
《洛阳宫殿簿》曰：建始殿前，槐及皂荚二世觋。
《扶南传》曰：安息国出酢皂荚，可食，味最美。
《幽明录》曰：曲阿虞晚所居宅内，有一皂荚树，大十馀围，高十馀丈，枝条扶疏，荫复数家，诸鸟依其上。晚令奴斫上枝因堕胎死，空中有骂詈者，言： 晚！汝何意伐我家居？ 更以瓦石推掷，大小并委顿。如此一年，渐消灭。
《范子计然》曰：皂荚出三辅，上价一枚一钱。
葛洪《治溺死方》曰：捣皂荚，裹以绵，内死人下部，中水出即活。
○辛夷
《本草经》曰：辛夷，一名辛引，一名侯桃，一名房木。
《神农本草》曰：辛夷，生汉中魏兴凉州川谷中。其树似杜仲树，高一丈馀，子似冬桃而小。
《楚辞》曰：饮菌若之朝露兮，构桂木而为室。(所饮食洁清，所处芬香。)杂橘柚以为囿兮，列辛夷与椒桢。
又曰：乘赤豹兮从文狸，辛夷车兮结桂旗。
○茱萸
《洞林》曰：郭璞避难至新息，有人以茱萸令璞射之。璞曰： 子如小铃含玄珠，构支言之是茱萸。 
《说文》曰：椒，似茱萸，出淮南扬州，有茱萸树。
《风土记》曰：茱萸，椒也。九月九日成熟，色赤可彩。世俗亦以此日折茱萸。费长房云： 以插头髻，可避恶。 
《异苑》曰：庾绍为东郡令，宗协与绍中表，旦服茱萸酒，忽见绍来，仍求酒，执酒杯还置，云： 茱萸气。 协云： 恶之耶？ 绍云： 上官皆畏，况我乎？ 
《杂五行书》曰：舍东种杨、茱萸各三株，增年益寿，除患害。
《蜀都赋》曰：其圃则有蒟蒻、茱萸。
曹植《乐府歌》曰：茱萸自有芳，不若桂与兰。
○{殸木}
《毛诗·鹤鸣》曰：乐彼之园，爰有树檀，其下维{殸木}。({殸木}，恶木也。)
《诗义疏》曰：幽州谓之{殸木}桑，或曰楮桑，荆、杨、交、广谓之{殸木}。今江南绩其皮以为布，又捣以为纸。长数丈，洁白，光泽甚好。叶初生，可以为茹。
《说文》曰：{殸木}，楮也。
裴渊《广州记》曰：蛮夷取{殸木}皮，熟搥为褐裹髻布，铺以拟毡。
《钱塘记》曰：灵隐山，四布似莲花，中央生穀树，甚高大。
《韩子》曰：宋人有为其君以像为楮叶者，三年而成，乱之楮叶中，而不可别也。
《吴氏本草》曰：{殸木}木皮治喉闭痹，一名楮。
《魏王花木志》曰：南方记楮子如梅实，二月花色，仍连实，七八月熟。土人盐藏之，味辛。出交趾。
○茑(音鸟)
《尔雅》曰：寓木，宛童也。(寄生树也。一名茑。)
《汉书》曰：武帝使东方朔射复，郭舍人曰： 朔中榜臣百，不中赐臣帛。 乃复树上寄生，朔曰： 蒌薮也。 舍人曰： 朔果不中！ 朔曰： 生肉为脍，乾肉为脯，著肉为寄生，盆下为蒌薮。 上令榜舍人。
○合欢
《古今注》曰：欲蠲人以忧，则赠以丹棘。丹棘，一名忘忧。欲蠲人之忿，则赠以青裳。青棠，一名合欢，能忘忿。枝叶繁弱，互相交结，每一风来，辄自相解，不相牵缀。嵇康种之舍前。
《本草经》曰：合欢味甜平，生川谷，安五脏，和心气，令人欢乐无忧，久服轻身明目，生益州。
仲长统《昌言》曰：汉安帝时，有异物生长乐宫东庑柏树，永巷南闺合欢树，议者以为芝草也，群臣皆贺受赐。
《晋宫阁名》曰：华林园，合欢四株。
《神农本草》曰：合欢生豫州河内川谷，其树似狗骨树。
嵇康《养生论》曰：苕草忘忧，合欢蠲忿。
○白银
《湘州记》曰：益阳县西，山多银木。
《晋宫阁名》曰：华林园，白银八株。
○〈木尤〉
《交州记》曰：〈木尤〉，赤色，堪作丛蓣床。
《游名山志》曰：楼石山多章〈木尤〉，皆为三四五围。
邓德明《南康记》曰：南康县瞢(忘邓切。)永极源，去郡并九百，地多章〈木尤〉树。
○桄榔
《蜀志》曰：兴吉南汉县有桄榔树，峰头生叶有面，大者收面乃至百斛。(《华阳国志》同。)
《吴录》曰：交趾南海县出桄榔，中有米屑为面。
《临海异物志》曰：桄榔木，外皮有毛，似栟榈而散生，作纟乍绠，渍之不腐。其木刚，作鈠、钐、锄，利如铁，中湿更利。惟中焦即致败耳。皮中有粉似捣稻米继，又似麦面，中作面饵。
《广志》曰：桄榔树，大四五围，长五六丈，洪直，旁无枝条。其颠生叶，似棕叶。斫其木，肥坚难伤，入数寸，得面。
《博物志》曰：蜀中有树名桄榔，皮里出屑如面，用作饼，食之，谓之桄榔面。
《魏王花木志》曰：桄榔出兴吉国者，树高七八丈。其大者，一树出面百斛。交趾又有树，其皮有光屑，取之乾捣，以水淋之，如面，可作饼饵。
《岭表录异》曰：桄榔树，枝叶并蕃茂，与枣、槟榔等树小异。然叶下有须，如粗马尾。广人彩之，以织巾子。其须尤宜咸水浸渍，即粗胀而韧，故人以此缚舶，不用钉线。木性如竹，紫黑色，有文理而坚。工人解之，以制博奕局。此树皮中有屑如面，可为饼食之。
《水经》曰：汉兴县溪中多生邛竹、桄榔树，树出绵，而夷人资以自给。
○欀(音湘)
《吴录·地理志》曰：交趾望县有欀树，其皮中有如白米屑者，乾之，水淋之似面，可作饼。郡内皆有之。
左思《吴都赋》曰：文欀贞橿。
○莎木
《蜀志》曰：莎树，大四五围，长六七丈。峰头生叶出面，一树出一石，正白，而味似桄榔。
《南中八郡志》曰：莎树，大四五围，长十馀丈。树皮能出面，大者百斛，色黄。鸠民部落而就食之。
《广志》曰：莎树多枝叶，叶两边行列，若飞鸟翼。其面色白。树收面不过一斛。捣筛乃如面，不则如磨屑。为饭滑软。
○木绵
《吴录·地理志》曰：交阯定安县有木绵树，高大，实如酒杯。中有绵，如丝之绵。又可作布，名曰緤，一名毛布。
《广州记》曰：枝似桐枝，叶似胡桃而稍大，出交、广二州。
《罗浮山记》曰：木绵，正月则花，大如芙蓉。花落结子，方生绵与叶耳。子内有绵，甚白，蚕成则熟，南人以为缊絮。
《广志》曰：木绵树，赤华，为房甚繁，逼侧相比，为绵甚软。出交州永昌。
○杬
《尔雅》曰：杬，鱼毒也。(郭璞症曰：杬木，子似栗，生南方。皮厚，汁赤，中藏卵果。)
《临海异物志》曰：杬，味如楮。
《广志》曰：原木，渍其汁，消杀众毒，生南方。
○魄
《尔雅》曰：魄，榽(音奚)醯(音醯)也。(魄，大木，细叶，似檀，匠箔东多有之。)
《广雅》曰：青檀，似奚醯。语曰： 齐人斫檀，奚醯先殚。 
○樕朴(音速卜)
《尔雅》曰：樕朴，心也。(郭璞症曰：槲樕别名。)
○檴杔(檴，呼化切)
《说文》曰：狗杶也。
○栾
《说文》曰：栾，木也，似木兰。从木声。
○文木
《吴录》曰：南朱桐县有文木，材坚黑，如水牛角，作马鞭。
《山海经》曰：符愚之山文木，其实如枣。
《南方草木状》曰：文木树，高七八丈，其色正黑，如水牛角，作马鞭，日南有之。
○韶
裴渊《广州记》曰：韶，叶似栗，赤色，子大如栗，有棘刺。破其皮，内白猪肪，著核不离。味甜酢，核如荔枝。
○平仲
左思《吴都赋》曰：平仲、君迁。(平仲实如银，君迁子如瓠。)
○君迁
刘欣期《交州记》曰：君迁树，子如马乳。
《魏王花木志》曰：君迁，细似甘蕉，子如马乳。
○古度
《吴录·地理志》曰：广州有木，明迮度，不华而实。
裴渊《广州记》曰：古度，叶如栗，伍陋。枝柯皮中生子，子似栌而酢，煮以为粽。数日不煮，化作飞蚁。
《吴都赋》曰：松、梓、古度。
○柜
《尔雅》曰：楥，柜柳。(郭璞症曰：柜柳，似柳，皮可煮作饮也。)
○贝多
《唐书》曰：贞观中，隋婆登国遣使朝献。其国在林邑南，海行二月。东与诃陵，西与迷黎车接，北邻大海。风俗与诃陵同。种稻，每月一熟。亦有文字，书植荡多叶。
杜宝《大业拾遗录》曰：洛阳翊津桥，通翻经道场东街。其道场有婆罗门僧，及身毒僧十余人，新翻诸经。其所翻经本，从外国来，用贝多树叶书，书即今胡书体。贝多叶，长一尺五六寸，阔五寸许，叶形似琵琶而厚大，横作行书，随经多少，缝缀其一边，怗怗然。
顾徽《广州记》曰：贝多似枇晁，而有光泽耀日。枝柯去地四五丈，作悬根，生地便大，如本株形。一树亦可有数十根，如本形。花白，子不中食。种于精舍浮图前。
《嵩高山记》曰：嵩高寺中有思惟树，即贝多也。如来坐贝多下思惟，因以为名焉。
《魏王花木志》曰：思惟树，汉时有道人自西域持贝多子植于嵩之西峰下，后蓟赃大。有四树，树一年三花。
○射干
《孙卿子》曰：西方有木，名射干，茎长四寸。生于高山之崖，临百仞之渊。木非长也，所立高也。君子居必择乡，游必就士。
《楚辞》曰：掘荃蕙与射干兮，芸藜藿与蘘荷。
○时好
《孙绰子》曰：北阜有木焉，名曰时好。
○摩厨
《异物志》曰：木有摩厨，生于斯调。(摩厨，木名也，生于斯调州。)厥汁肥润，其泽如膏，馨香馥郁，可以煎熬。(如脂膏，可以煎熬食物也。)彼州之民，仰为嘉肴。(《花木志》曰：煎熬食物香美，如华夏之人用油。)
○榕
《异物志》曰：榕树栖栖，长与少殊。(少时缘木，后乃成树，故为殊也。)高出林表，广荫原丘。孰知初生，葛蔂之俦？
《魏王花木志》曰：榕木初生少时，缘缚他树，如外方扶芳藤形，不能自立根本。缘绕他木，旁作连结，有如罗网相络，然后木理连合，郁茂扶疏，高六七丈。
《岭表录异》曰：榕树，桂广容南府郭之内，多栽此树。叶如冬青，秋冬不凋。枝条既繁，叶又蒙细，而根须缭绕，枝干屈盘。上生嫩条，如藤垂下，渐渐及地。藤梢入土，便生根节。或一大榕树，三五处有根者，又横枝，著邻树，则连理。南人以为常，不为之瑞木。
○夫漏
徐衷《南方记》曰：夫漏树，野生，三月华，五六月成子，如术。有煮着猪肉鸡鸭羹中，好可食，亦中盐藏。
○都桶
徐衷《南方记》曰：都桶树，二月花，仍连实，七月熟，如卵。
《魏王花木志》曰：南方草物状，都桶树，野生，二月花色，仍猎菖实，八九月熟。子如鸭卵，民取食之，其皮核滋味酢。出九真、交趾。
○都咸
徐衷《南方记》曰：都咸树，子大如指。取子及树皮曝干，作饮芳香。
○千岁
袁山松《宜都山川记》曰：佷山有异木，人无见其朽者，其名曰千岁。叶似枣，色似桑，冬夏青，贞强，少节目。
○慎火
《南越志》曰：广州有大树，可以御火，山北谓之慎火，或谓戎火。多种屋上，以防火。
○胜火
伏琛《齐地记》曰：东武城东南有胜火木，方俗音曰挺子。其木经野火烧炭不灭，故东方朔谓为不灰之木。
左思《齐都赋》曰：胜火之木，冲死戤草。
○播栘(音泥)
《林邑记》曰：播栘树，柯节发根下垂，虚中森罗，望之似悬发。
