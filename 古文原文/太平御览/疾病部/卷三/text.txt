○聋
《说文》曰：聋，无闻也。从耳从龙，秦晋谓之〈耳宰〉。(音宰)
又曰：益梁之州谓聋曰〈耳宰〉。秦晋听而不闻，闻而不达，谓之〈耳宰〉。
又曰：生而聋谓之耸。
《释名》曰：聋，笼也，如在蒙笼之内，不察也。
《左传·僖中》曰：耳不听五声之和为聋。
《汉书》曰：黄霸为颍川太守，长吏许丞老病聋，督邮白欲逐之。霸曰： 许丞廉吏，虽老，尚能拜起送迎，正颇重听，何伤？且善助之，无失贤者。 
《东观汉记》曰：尹敏迁长陵令。永平五年，诏书捕男子周虑，虑素有名字，与敏善，过候敏，敏坐系免官，出乃叹曰： 瘖聋之徒，贞世之有道者也。何谓察，察而遇斯祸也。 
《老子》曰：五音令人耳聋。
《庄子》曰：耳之与形，吾不知其异也。而聋者不能自闻。
《淮南子》曰：土地各以类生，水气多瘖，风气多聋。
《说苑》曰：仲尼曰： 非其地而树之，不生。非其人而语之，不听。得其人如聚沙而雨之，非其人若聚聋而鼓之。 
《抱朴子》曰：豹狐之裘不为负薪施，九成六变不为聋夫设。
《谈薮》曰：后魏中书侍郎斐敬宪字伯茂。敬宪新构山亭，与宾客集，谓邢子才曰： 山池始就，愿为一名。 子才曰： 海中有蓬莱山，仙人之所居。掖墅蓬莱。 斐，聋也。敬宪患耳，故以戏之。宪初不晤，於后觉，忻然谓子才曰： 长忌及户高则无宪，公但大语，聋亦何嫌！ 
○盲
《广雅》曰：朦、瞍、瞽、盲也。
《方言》曰：半盲为〈目侯〉。(呼钩反。)
《说文》曰：盲，目无眸也。眇，一目小也。眺，目不正也。瞎，目病也。睐，童子不正也。眄，目偏合也。青，目病生医(音缢)也。瞍，无目也。
《周易·履卦》曰：六三，眇能视，跛能履。《象》曰，眇能视，不足以与明也。跛能履，不足以与行也。
《毛诗·臣工·有瞽》曰：有瞽有瞽，在周之庭。
《礼记·檀弓上》曰：子夏丧其子而丧其明。(明，目精也。)曾子吊之，曰： 吾闻之，朋友丧明则哭之。 曾子哭，子夏亦哭，曰： 天乎！予之无罪也。 曾子怒曰： 商，女何无罪也？吾与女事夫子於洙、泗之间，退而老於西河之上，使西河之民疑女于夫子，尔罪一也。丧尔亲，使民未有闻焉，尔罪二也。丧尔子而丧尔明，尔罪三也。而曰女何无罪与？ 子夏投其杖而拜，曰： 吾过矣！吾过矣！ 
又《仲尼燕居》曰：治国而无礼，譬犹瞽之无相与，伥伥乎其何之？
《韩诗外传》曰：海之上有勇士，曰菑邱，以勇游於天下。过神渊饮马，其仆曰： 饮马此丈必死。 言： 饮之。 其仆以其言饮之，马果死。菑邱拔剑而入，三日三夜，煞二蛟一龙而去。雷神随而击之十日十夜，眇其左目。
《汉书》曰：杜钦字子夏，少好经书，家富而目偏盲，故不好为吏。茂陵杜业与同姓字，俱以才能称。京师衣冠谓钦为盲杜子夏，以相别。钦恶之，为小冠，高广二寸。由是京师谓钦为小冠杜子夏，业为大冠杜子夏。
《东观汉记》曰：杜笃仕郡文学掾，以目疾，二十馀年不窥京师。
《魏略》曰：夏侯惇从征吕布，为流矢所中，伤左目。时夏侯渊与惇具为军师，军中号惇为盲夏侯，惇恶之，每照镜恚怒，辄扑镜着地。
《魏略》曰：太祖闻丁仪为令士，虽未见，欲以爱女妻之，以问五官将。曰： 女人观貌而正礼，目不便，诚恐爱女未必悦也。以为不如与伏波子楙。 太祖从之。寻辟仪为掾，到与论议，嘉其才朗，曰： 丁掾好士也！即使其两目盲，当与女，何况但眇乎！ 
沈约《宋书》曰：景王婴孩时有目疾，宣王令华他治之。出眼曈，割去疾，而内之以药。
《梁书》曰：鄱阳王恢有孝性，初镇蜀，所生费太妃犹停都，后於都不豫，恢未之知，一夜忽梦还侍疾，及觉，忧惶废寝食。俄而信至，太妃己瘳。后有目疾，久废视瞻。有道人惠龙，得疗眼术，恢请之。及至，空中忽见圣僧。及惠龙下针，豁然开目，咸谓精诚所致也。
又曰：江紑，(甫鸠反。)字含洁，幼有孝性。年十三，父蒨患眼，紑侍疾将期月，衣不解带。夜梦一僧云： 患眼者，饮惠眼水必差。 及觉说之，莫能解者。紑弟三叔禄与草堂寺智者法师善，往访之，智者曰： 《无量寿经》云：惠眼见贞。 蒨乃因智者答，舍同夏县界牛屯里舍为寺，乞赐嘉名。敕答云： 纯臣孝子往往感应。晋时颜含遂见冥中送药，近见智者以卿弟二息云饮惠眼水。惠眼则第五眼之一号，可以惠眼为名。 及就创造泄，故井水清冽，异於恒泉。依梦中取水洗眼及煮药，稍觉有瘳，因此遂差。时人谓之孝感。
又曰：元帝字世诚，武帝弟七子也。初武帝梦眇目僧执香炉，称托生王宫，既而彩女石氏侍，始褰户幔有风回裙，梁武帝意感幸之，乃生元帝。赐彩女姓曰阮，进为修容。修容常失珠，谓是左右所盗，乃炙鱼目，不知其珠。孝元吞之，信宿之间，珠遂便出，一目致眇。鱼之报焉。
《南史》曰：梁湘东王於江东泛舟，顾而言曰： 今可称有乐。 功曹刘源曰：ˉ子降兮北渚。 王作色曰： 当道目眇眇兮愁予耶？ 坐者股栗，酒遂不酣。又劭陵王赋诗戏之曰： 湘东有一病，非哑复非聋。相思下只泪，望贞有全功。 
《后魏书》曰：祖班以罪徙於光州。别驾张奉礼希大臣意上言：班虽为流囚，常与刺史对坐。敕报曰：牢掌奉礼。曰牢者，地牢也。乃为深坑置诸内，夜中以芜菁子烛熏眼，因此失明。
《异苑》曰：丹阳多宝寺，元嘉中，画佛堂作金刚，寺主奴婢恶戏，以刀刮其目眼。辄见一人甚壮，五彩衣，持小刀挑目精，数夜眼烂，於今永盲。
《后赵书》曰：戎阳，一目瞽。刘曜寇洛水，复降曜，曜败，生擒起前石。使人骂曰： 瞎狗何降？ 贼复持瞎来，阳曰： 臣不降即死，死则大王那得复见瞎狗？ 前石笑曰： 瞎狗不足污刀。 活之。
《文子》曰：师旷瞽而为太师。
《列子》曰：宋人有好行仁义者，三世不懈。家无故黑牛生白犊，以问孔子，孔子曰： 此吉祥也，以荐上帝。 居一年，其父无故而盲。牛又复生白犊，子又问孔子，孔子曰： 吉祥也。 复教以祭。居一年，其子又盲。其后楚攻宋，围城，民易子而食，析骸而炊。丁壮皆乘城，战死者太半。父子有疾皆免。及围解，而盲疾俱复。
《庄子》曰：连叔谓肩吾子曰： 夫瞽者，不知文章之观。 
又曰：目之与形，吾不知其异也。盲者不能自见。
又曰：许由曰： 夫眇者，尾馛与乎眉目颜色之好。 
《尹文子》曰：瞽者无目，而耳不可以〈目祭〉察视也，精於听也。
又曰：聋者不歌，尾馛自乐；盲者不观，尾馛接物。
《韩子》曰：寐则盲者不知觉，而使之视，则穷矣。
《淮南子》曰：今夫盲者行於道，遇君子则易道，遇小人则陷於沟壑。
桓谭《新论》曰：余为典乐大夫，得乐家记。言文帝时，得魏文侯时乐人窦公，年百八十岁，两蔫嘣盲。帝问其何服食至此，对曰： 臣年十三失明，父母教为乐鼓琴，不导引，不知寿得若何？余以为窦公少盲，专一内视故。 
《抱朴子》曰：魏武收左慈，慈走入市。吏传言慈一目眇，葛巾单衣，於是一市皆然也。
又曰：董君异以玉醴与盲人，服之而愈。
《世说》曰：顾恺画殷荆州形，殷不许。顾曰： 明府正当嫌眼耳。明点童子，飞白拂上，若轻云之蔽月。 
又曰：桓南郡与殷荆州语次，因作危言。桓公曰： 矛头淅米剑头炊。 殷云： 百岁老公攀枯枝，井上辘轳卧小儿。 殷有一参军云： 盲人骑瞎马临深池。 殷曰： 咄咄逼人。 仲堪眇故也。
《法显记》曰：祗洹精舍西北四里有榛，名曰得眼。本有五百盲人依精舍住，佛为说法，尽还得眼，盲人欢喜，刺杖着地头面作礼。杖遂生长大，世重之，无敢伐者，遂以得眼为名。
《楚辞·九章》曰：离娄微睇，瞽以为无明。
蔡邕《瞽师赋》曰：夫何朦昧坐瞽兮，心穷忽以郁伊。目冥而无睹兮，羌永烦以悲愁。
○瘖哑
《释名》曰：云瘖，唵也，唵然无声也。
《汉书》曰：韩延寿待下吏恩施甚厚，而约誓明，或欺负之者，延寿自刻责，吏闻者自伤悔。其县尉至自刺死，及门下掾自刭，人救不死，因瘖不能言。延寿闻之，对掾吏涕泣，遣吏医治。
又曰：吕后断戚夫人手足，去眼捃鼹，饮瘖药。
《吴书》曰：程普煞叛者数百人，皆使投火。即日病瘖，百馀日卒。
《文子》曰：皋陶瘖而为士师。
《淮南子》曰：瘖者使守圉，不可使通语。
又曰：夫人大怒破阴，大喜坠阳，满菩蔻瘖，惊怖为狂。
又曰：水气多瘖。
《黄帝素问》曰：瘖者何病？歧伯曰： 胞之络脉。何以言之？胞络系於肾，少阴脉实，肾系舌本，故不能言 
《续搜神记》曰：沛国一士人，姓周，生三儿，向应可语便哑，皆七八岁。有一人经门过来，乞问主人此是何声，云： 是仆儿，频生三子，皆哑不能语。 客曰： 君冥罪还内省，我於外待君。 主人异其言，知非常人，便入内思，良久而出，谓客曰： 昔为小儿时，当床氏有燕巢，中有三子，其母从外食哺子，子辄出头作声授之，积日如此。时屋下攀得及巢，以指内巢中，燕子亦出口承之，乃取三蒺梨，各与其子吞之，既死。其母寻还，不复见其子，出户徘徊，悲鸣而去。有此事，今甚悔之。 客曰： 是矣。 便闻其三儿，言语周正。
《异苑》曰：高惠清隆安中为太傅主簿，忽昼日有群鼠更相衔尾，自屋梁相连至地。清靴洑瘖疾，数日而亡。
《灵验记》曰：王导，河内人也。兄弟三人并得时疾。其宅有鹊巢，旦夕翔鸣，闻甚喧噪，俱恶之，念云： 差当治此鸟。 既差，果张取鹊，断舌而煞之。兄弟悉得哑疾。
○吃
《说文》曰：吃，言语难也。
《方言》云：讠蹇，极吃也。或谓之轧，或谓之婴。(郭璞曰：轧，穀气不利也。江东名吃为讠蹇也。)
《汉书》曰：鲁恭王馀口吃难言。
又曰：马相如吃而善着书。
又曰：扬雄为人简易，口不能剧谈。(剧，甚也。一说剧，遽疾也。言吃不能疾言也。)
郑玄《自序》曰：赵商子，字子声，河内温人。博学有秀才，能讲难，而吃不能剧谈。
《管子》曰：吾畏事不敢为事，畏言不敢为言，故行年六十如老吃耳。
《新序》曰：周昌者，沛人。以军功封汾阴侯，御史大夫。高帝欲废惠帝，立戚夫人子如意。群臣固争，莫能得。昌廷争之强，上问其说，昌为人吃，曰： 臣口不能言，然臣则知其不可也。陛下虽欲废太子，臣期期不奉诏。 
《世说》曰：魏明帝口吃，少言，而内明断。
《世说》曰：邓艾口吃，语称艾艾。晋文王戏之，曰： 艾艾为是几艾？ 邓答曰： 凤兮凤兮，故是一凤。 
○秃
《礼记》曰：秃者不免。
《穀梁传》曰：鲁季孙行父秃，聘于齐，齐使秃者御。(音迓)
蔡邕《独断》曰：古帻无巾，如今半帻而己。王莽乃始施巾，故语曰： 王头秃〈巾秃〉帻施屋。 
《秦书》曰：苻坚徵隐士张臣和至长安，坚赐以衣冠，和辞曰： 年老头秃，不可加冠。 野服而入，既见，求归矣。
○齆
《释名》曰：鼻塞曰齆。
《晋书》曰：谢安，字安石，本能为洛下书生咏，有鼻疾，故其音浊。名流爱其咏而不能及，或手掩鼻以斅之也。
崔鸿《春秋后赵录》曰：王谟，字思贤，齆鼻，言不清畅；尫短，无威仪。将拜曲阳令，石勒疑之，长史曰： 请试之。 政教严明，百城尤最。
《幽明录》曰：晋司空桓豁在荆州，有参军教鸲鹆令语，遂无所不名。当大会，令效人语，有一人齆鼻，语难学，因以头内瓮中以效焉。
○龋齿
《释名》曰：龋，朽也。虫啮之齿缺朽也。
《续汉书》曰：桓帝元嘉中，京师妇女作龋齿笑。龋齿笑者，齿痛也。
《淮南子》曰：啄木愈龋。(啄木，食龋虫也。)
又曰：决物治龋，君子不与。
○兔缺
《续晋阳秋》曰：魏咏之生而兔缺，相者云： 后当贵。 年十八，闻荆州殷仲堪帐下有术人能治之，因西上。仲堪与语，令师看焉。师曰： 可割补之，但应百日食粥，不语笑。 咏之曰： 半年不语，亦当治之，况百日也！ 师为治而差。
《宋书》曰：孝武狎侮群臣，各有称目，对沧者谓之羊。短长肥瘦皆有比拟，颜师伯缺齿，号之曰齴。
○癭
《说文》曰：癭，颈瘤也。
崔赣《易林》曰：癭瘤疡〈疒录〉，为身害伤。
范晔《后汉书》曰：贞定王刘扬造作谶记云： 赤九之后，癭扬为主。 扬病癭，欲以惑众。
《魏略》曰：贾逵前在弘农，与校尉争公事不得理，乃发愤舍胂。后所病稍大，自启欲割之。太祖惜逵，恐其不活，教谢主薄： 吾闻十人割癭九人死。 逵尤行其意，而癭愈大。
《宋书》曰：杜预病癭，初攻江陵，吴人以瓠壸系狗颈示之。
《山海经》曰：天帝之山有草如葵，名曰杜衡，食之以癭。
《博物志》曰：山居之民多癭。又嵇康《养生论》曰：颈处险而癭。
《庄子》曰：阖跂支离无脤。瓮盎大癭。
《典术》曰：服食天门冬，治癭除百病。
○伛偻
《礼记·丧服四制》曰：伛者不袒。
《穀梁传·成公》曰：曹公子手偻，聘於齐，齐使伛者御，萧同侄子处台笑之。
《孙卿子》曰：周公偻背。
《庄子》曰：子与病曲偻，颐隐於脐，肩高於顶。
《淮南子》曰：木气多偻。
○疣赘
《说文》曰：疣，赘也。
《释名》曰：疣，丘也。出皮上，聚高如地之有丘也。赘，横生一肉，着体。
《梁书》曰：武帝丁嫔生而有赤志，体又多疣。讥纳之，无何并失。
《庄子》曰：彼以生为附赘悬疣，以死为决疣溃痈。夫若然者，恶知死生先后之所在也？
《太玄经》曰：割疣赘恶不得大。
《山海经》曰：单孤之山，滑水出焉。中有滑鱼，状如鱓，其音如梧，食之己疣。
又曰：旄山有鱃鱼，状如鲤，食之者不疣。
○瘤
《释名》曰：瘤，流也。聚而生瘤肿也。
《魏略》曰：晋茎先苦瘤，自割之。会毌丘俭反而瘤发，及俭走，竟以自终。蔡谟表曰，臣先有瘤肿宰牲上十数年，初无患苦，忽自溃。
《晋书》曰：赵王伦得异鸟，问皆不知名。宫西有素衣小儿，言是服刘鸟。伦使录小儿并鸟置牢室，明旦开视，并失所在。伦目上有瘤，时以为妖焉。
沈约《宋书》曰：朱龄石舅头有大瘤，龄石伺敬蔬，密往割之，舅即死。
《列女传》曰：齐宿瘤者，东郭彩桑之女，项有大瘤，故以名焉。闵王出，而女彩桑如故，王召问之，对曰： 授之父母，教彩桑，不教观王。 王曰： 此奇女也。 内以为后。女死后，燕遂屠齐。
○跛躄
《方言》曰：自关西秦晋之间，足蹇谓之逴。(敕略反。)
《周易归妹·初九》曰：归妹以娣，跛能履。
《礼记·丧服四制》曰：跛者不踊，身有痼疾，不可犯礼也。
《左传·宣公下》曰：晋侯使郄克会于齐，顷公帷妇人使观之。郄子登，妇人笑於房。(跛而登，故笑之。)
又《穀梁传·成公》曰：卫孙良夫跛，郄克眇，聘於齐，齐使跛者御跛，萧同叔子处台笑之。
《春秋后语》曰：秦攻赵急，求救於齐。齐王曰： 必长安君为质。 长安君者，太后之小子也。太后爱之，不肯遣，大臣强谏，太后怒。左师触龙请见太后，曰： 老臣病足，曾不能疾走，不得见久矣，窃自恐太后体亦有所苦也。 太后曰： 老妇恃辇而行耳。 因是，太后怒色稍解，乃徐说之，太后从之。
又曰：赵平原君家楼临民家，民家有躄者，盘散行及，(散音珊。)平原君美人居楼上临见，大笑之。明日，躄者至平原君门，请曰： 臣不幸有跛躄之疾，而君之后宫临而笑臣，臣愿得笑者头。 平原曰： 诺。 及躄者去，平原君笑曰： 竖子欲以一笑之故，煞吾美人，不亦甚乎！ 终不煞。居岁余，门下客稍稍引去，过半。平原君怪之，一人前对曰： 以君之不煞笑躄者。 于是平原君斩所笑美人头，造躄者而谢焉。
《汉书》贾谊上书曰：天下之势，方病大瘇。非徒病瘇，又苦炙盩。(灸，脚掌。盩，古戾字，谓反戾也。)
又曰：方今天下又类辟且病痱。(辟，足疾。痱音肥，风疾也。)夫辟者一面痛，痱者一方痛。
又曰：哀帝有痿痹。(如淳曰：两足不能相过曰痿。)
《齐书》曰：始安王遥光字元晖，生而躄疾，高帝谓不堪奉拜祭祀，欲封其弟。武帝谏，乃以遥光袭爵。足病不得同朝列，常乘与自望贤门入。遥光多忌，人有饷屐者，以为戏己，大被嫌责，为笺云：智不乃葵。亦忤旨。
《唐书》曰：贾直言者，父道冲以伎术得罪，赐鸩于路。直言伪令其父拜四方，辞上下神祇，伺使者视稍怠，即取其鸩以饮，遂迷仆而死。明日，鸩泄于足而后复苏。代宗闻之，减父死，直言亦自病躄。
《淮南子》曰：冠难至，躄者告盲者，负而走，两人皆得其能也。故使瘖者语，使躄者走，大失其所也。
○偏枯(附)
《长沙耆旧传》曰：夏叔丁母忧，过礼，遂患风湿，一脚偏枯。皇甫谧表曰：久婴笃疾，半身不仁，右脚偏小。
○尰
《毛诗·巧言》曰：彼何人斯，居河之麋。无拳无勇，职为乱阶。既微且尰，尔勇伊何？(肿足为尰，骭疡为微。)
《汉书·贾谊传》谊上书曰： 方今天下之势，方病大瘇，一股之大几如要，一指之大几如股。失之不治，必为锢疾。(坚久之疾。)后虽有扁鹊，不能为己。
《淮南子》曰：岸下气多尰。
