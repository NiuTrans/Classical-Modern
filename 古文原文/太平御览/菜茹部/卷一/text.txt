○菜
《诗》曰：我有旨蓄，亦以御冬。(旨美；御，{御示}也。蓄，聚菜以{御示}冬月乏无时也。)
又曰：其蔌(音速。)伊何？维笋及蒲。(蔌，菜肴也。)
《周礼·春官》曰：入学释菜合舞。(入学必择菜，礼先师也。菜，蘋蘩之属。)
《仪礼·婚礼》曰：舅姑既没，则妇入，三月乃奠菜，(没，终也。奠菜者韭，祭菜也，盖用薰。)称妇之姓曰：某氏来，妇敢奠嘉菜。(始为皇舅。)
《礼》曰：仲秋之月，命有司趣民收敛，务蓄菜。(始为{御示}冬植蹈也。)
《左传》曰：蘋蘩蕴藻之菜，可荐於鬼神，可羞於王公。
《尔雅》曰：菜谓之蔌，蔬不熟为馑。(蔌，菜总名，见《诗》。凡草菜可食，通名为蔬也。)
《论语》曰：虽疏食菜羹，瓜祭，必齐如也。
又曰：饭疏食，饮水，曲肱而枕之，乐亦在其中矣。
《尚书大传》曰：煞君之室，虽生美菜，有义之士弗食。
《后汉书》曰：刘平与母俱匿野泽中。平朝出求食，逢饿贼，将烹之。平叩头曰： 今旦为老母求菜，母老，将平为命，愿得先归，食母毕，还就死。 因涕泣，贼见其至诚而遣之。平还，既食母讫，因白曰： 属与贼期，义不可欺。 遂还诣贼。众皆大惊，相谓曰： 常闻烈士，乃今见之！子去矣，吾不忍食子。 于是得全。
又曰：崔瑗爱士，好宾客，盛修肴膳，殚极滋味，不问馀产。居常蔬食菜羹而已。
谢承《后汉书》曰：汝南锺南严海君，少时，乡人有入其园窃菜者。明日，拔菜悉遗乡里。乡里人相约，无复取菜者。
又曰：彭城刀曜，字子卿，为渔阳相。前相所种菜，悉付还外。
《魏志》曰：倭国地温，冬夏食生菜。
《吴书》曰：赵咨使魏，魏人曰： 闻江东有耑(音端。)蹄菜，作苦为食？ 咨曰： 当得仓(助庚切。)鲦以作羹。 
王隐《晋书》曰：皇甫谧姑子梁柳，为城阳太守。或劝谧送之，谧曰： 柳为布衣过吾，吾送迎柳不出门，食不过盐菜。贫，不以酒肉为礼也。今而送，是贵城阳太守，而贱梁鸿季也，岂中古人之道哉！ 
又曰：邵续为石勒所执，身灌园鬻菜，以供衣食。勒屡遣人察之，叹曰： 杆真高人矣！不如是，安足贵乎？ 嘉其清苦，赐穀帛。每临朝嗟叹，以励群官。
又曰：桓温性俭，每宴，惟下匕奠拌菜果而已。
又曰：吴隐之母丧，哀毁。常咸菹，以其味旨，辍而弃之。及为广州，清操逾励，常食不过菜及乾鱼而已。帷帐器服，皆付外库。时人颇谓其矫，然亦始终不易。
《宋书》曰：张敷，父在吴兴亡，成服凡十馀日，始进水浆。葬毕，不进盐菜，遂毁瘠成疾。
又曰：宗悫以军功封洮阳侯。先是，乡人庾业家豪富侈，侯服玉食，与宾客相对，膳必方丈，而为悫设粟饭菜菹，谓客曰： 宗军人惯啖粗食。 悫致饱而退，初尾辞。至是，为悫长史，带梁郡，悫待之甚厚，不以昔事为嫌。
又曰：柳玄景为三公时，在朝勋贵多事产业，惟玄景独无所营。南岸有数十亩菜，得钱三万还宅，玄景怒曰： 我立此园菜，以供家啖耳！乃复卖以取钱，夺百姓之利耶？ 乃以钱乞守园人。
又曰：王玄谟、柳玄景、垣护之，虽并北人，而玄谟独受老伧之目。凡诸称为四方书疏，亦如之。常为玄谟作四时诗，曰： 堇茹供春膳，粟浆充夏餐，匏酱调秋菜，白醝解冬寒。 
又曰：朱修之姊在乡里，饥寒不立。修之贵为刺史，未曾供膳。往姊，为设菜羹粗饭以激之。
《齐书》曰：晋永嘉五年，曲阳县市黄庆赵蒹右有园，东南广数丈。每种菜，辄鲜异，虽加彩拔，更生。夜恒有白光，似锈寘。道士傅德占，使人掘之三尺，获玉印，文曰 长承万福 。
又曰：宜都王铿，生三岁，丧母。及有识，问母所在，左右告以早亡，便思慕蔬食，自悲不识母。
又曰：江泌性仁孝，食菜不食心，以其有生意，惟食老叶而已。
《南史·隐逸传》曰：沉道虔辟州府，凡十二命皆不就。有窃园菜者，外还见之，仍自逃隐。待窃者去后，乃出。
《梁书》曰：武帝太官常膳，惟以菜蔬，圆案所陈，不过三盏。
又武帝诏曰：今虽无复牲腥，犹有脯修之类，即之幽明，义为未尽。可更详定，悉荐时蔬。左丞司马筠等，参议火饼代大脯，馀悉用蔬菜，帝从之。
《三国典略》曰：梁萧栋，字玄吉，豫章安王权之子也。侯景以法驾迎栋，时栋与其妃执锄种菜，忽然见逼，骇愕久之。
《后魏书》曰：甄琛母窜氏，有孝性。夫氏去家，路逾百里，每得鱼肉菜果珍羹口实者，必令僮仆走奉其母，乃后食焉。
又曰：高闾曾造胡叟，叟短褐曳柴，从田归舍，为闾设浊酒蔬食，皆手自办案。其馆宇卑陋，园畴褊局，而饭菜精洁，醯酱调美。见其二妾，并年衰跛眇，衣布穿敝。闾见其贫约，以衣服直十馀匹赠之，亦无辞愧。
又曰：卢义僖性清俭，不营财利。虽居显位，每至困乏。麦饭蔬食，忻然甘之。
《三国典略》曰：北齐王以邺清风园竿穆提婆，于是官无蔬菜，赊买於人，负钱三百万。其人诉焉，斛律光曰： 杆园竿提婆，一家足；不赐提婆，百官足。 
又曰：库狄士文为贝州刺史，性清苦，不受公料，家无馀财。其子常啖官厨饼，士文枷之，系狱累日，杖之一百，步送还京。僮录无敢出门，所买菜必於于境。凡有出入，皆封署其门。亲故绝迹，庆吊不通。
《隋书》曰：姚察，陈亡入隋，诏授秘书丞，别敕成梁、陈二史，又敕於朱华门长参。文帝以察自奉蔬菲，别日召入内殿，赐果菜，指谓朝臣曰： 朕闻姚察学行，当今无比。我平陈，只得此一人！ 
《唐书》曰：太宗回次易州界，司马陈玄璹令百姓种蔬坑上，而微火煦之，欲其速生，以拟供进。太宗闻之，责其谄媚，诏免官。
又曰：太宗时，健达献佛土菜，一茎五叶，花赤，中心正黄，而蕊子紫色。泥婆罗献波棱菜，叶类红蓝，实如蒺藜，火熟之，能益食味。又有酢菜，状似芹，而味香。浑提葱，其状犹葱，而甘辛。
又曰：高宗时，司农欲以冬藏馀菜卖之百姓，以墨敕示仆射苏良嗣，良嗣判曰： 昔公仪相鲁，拔去园葵；况临御万邦，而败蔬鬻菜？ 事遂不行。
又曰：王昇为刑部尚书，性贪吝，不常在公。乃鬻公廨菜园，收其价钱以自润，甚为时论所丑。
又曰：中书园蔬，日给於众官者，主事白常衮减其数，崔祐甫怒诃主事，主事曰： 杆相公之命。 祐甫大诟曰： 门下侍郎，安得理中书之蔬！ 叱左右踣主事而拽之，自是与衮常不平。
又曰：贞玄七年冬，司农卿李模免官。初，司农当供三官冬菜二千车，以度支给车值稍贱，又阻雨菜败，模以度支为辞。上责其不先闻，故免之。先是，模奏司农菜不足，请京兆府市之。尹薛珏、万年令韦彤，乃禁人私卖。上命夺珏俸一月，彤俸三月。
又曰：贞玄中，奚涉为中书舍人，以所得杂给均分省内官，又躬亲庶务，下至园蔬，皆悉自点阅。人以为难，而涉处之无倦。
《庄子》曰：宣尼穷於陈蔡之间，颜回择菜。
《孔丛子》曰：菜谓之蔬。
《金楼子》曰：秦始皇闻鬼谷先生言，因遣徐福入海，求金菜玉蔬。
《说苑》曰：楚文王伐邓，使王子革、王子灵共捃菜。二子出，见老丈人戴畚，乞焉不与，搏而夺之。王闻之，令皆拘二子，将煞之。大夫辞曰： 取畚信有罪，然煞之，非其罪也！君若何煞之？ 言卒，丈人造军而言曰： 邓为无道，故伐之。今君公之子，搏而夺吾畚，无道甚于邓乎！ 呼天而号，群臣见之，言，曰： 讨有罪而横夺，非所以禁暴也；恃力虐老，非所以教幼也；爱子弃法，非所以保国也。私二子，灭三行，非所以从政也！丈人舍之矣！ 谢之军门之外。
又曰：楚庄王赐虞丘子菜田三百，号曰国老，以孙叔敖为令尹。
《吕氏春秋》曰：菜之美者，寿木之华，枯姑之东赤木、玄木之叶。馀瞀之南，有菜名嘉树，其色若碧。
桓谭《新论》曰：董仲舒专精於述古，年至六十馀，不窥园中菜。
《山东六贤传》曰：袁卞，字叔隰，陬虑人。种菜一园，左右窃取度沟渎，卞乃为之桥，其敦义如此。
《汉武内传》曰：西王母云：上仙之药，有碧海之狼菜。
《孝子传》曰：北平阳公，辇水作浆，兼以给过者。公补履屩，不取其直。天神化为书生，问云： 何不种菜？ 曰： 无菜种。 即与数升，公种之，化为白璧，馀皆为钱，挂以娶妇。
《广州先贤传》曰：丁密，苍梧人，非家织布不衣，非已耕种菜果不食。
《杜兰香别传》曰：香降张硕，赍瓦榼酒，七子樏多菜，而无他味，亦有世间常菜，辄有三种，色或丹或紫，一物与海蛤相类。并有非时菜。硕云： 食之亦不甘，然一食，七八日不饥。 
《荆楚岁时记》曰：正月七日，谓之人日，彩七种菜以为羹。
《两京记》曰：隋大业六年，诸夷来朝，请入市交易，炀帝许之。於是修饬邸店，皆使甍宇齐正，卑高如一，环货充积，人物华盛，竞崇侈丽。至卖菜者，亦以龙须席藉之。
《魏王花木志》曰：吴郡边海诸山，悉生紫菜。
崔豹《古今注》曰：芟、荆、扬州人谓菹为蕺。
杜宝《大业拾遗录》曰：徐孝颖，性仁孝。常在园中昼卧，见人盗菜，徐徐转身向里，恐偷者见之。仁行退让，皆此类也。
汉张竦奏曰：古叛逆之国，潴其宫室以为污池，名曰凶虚，虽生菜蔬，而民不食。
○韭
《诗》曰：四之日其蚤，献羔祭韭。
《礼》曰：庶人春荐韭，韭曰丰本。
《尔雅》曰：霍，山韭。(今山中多有此菜，皆如人家种者。)
《说文》曰：芗，韭华。非，菜一种，久而生也，像形，在地上，北也。
《通俗文》曰：韭根白荄。(古人切。)
《山海经》曰：边春山、鸡山，韭。丹重之山，其草多韭。
《穀梁传》曰：古者公田为井，居灶葱非尽取焉。
《汉书》曰：龚遂为渤海太守，民口种一畦韭。
《晋书》曰：石崇为客作豆粥，咄嗟便办；每冬得韭萍。王恺每以此事为恨，乃密货崇帐下，问其所以。答云： 荳至难煮，豫作熟，有客来，作白粥以投之耳；韭萍，是捣韭根，杂以麦苗耳。 
又曰：温峤灭王敦，先是，童谣曰： 剪韭剪韭，断阳柳。河东小子，令我与子。 以为贼如非、柳，寻得复生也。
《晋书后略》曰：成都王围京邑，城中无菜，彩陈韭芥以为善菜。
《齐书》曰：周颙隐锺山，王俭谓曰： 卿在山中何所食？ 答曰： 赤米白盐，绿葵紫蓼。 又问： 何者最佳？ 曰： 负初早韭，秋暮晚菘。 
又曰：庾杲之，字景行，为世祖征虏功曹，清贫，食惟韭菹、氵龠韭、生韭杂菜。或戏之曰： 谁言庾郎贫？食鲑常有二十七种韭。 言三九也。
《三国典略》曰：北齐太上，后宫无限，衣皆珠玉，一女岁费万金，寒月尽食韭牙。
《庄子》曰：徐无鬼见武侯，武侯曰： 先生居山食芋，厌葱韭；今老病，欲酒肉之味耶？ 无鬼曰： 君为万乘掷犄，苦国以义耳！目君病矣！何劳吾乎？ 
《列子》曰：老韭为苋，老羭为猿。
《鲁猎萦》曰：市处者，仆妾脍炙而食，市饶也；菡泉沃韭织屦之士，从兄弟室父往，而不得粗糒焉。非爱其仆妾，恶其室父也，此其饶羡之与不足也。
《说苑》曰：卫有一夫，负缶入井灌韭，终日一区。邓析过，教之曰： 有机重后轻前，命曰桔槔，终日讫九百区。 丈夫曰：有机智，必有机心。我非不知，不欲为也！ 
《正论》曰：小民发如韭，剪复生；头如鸡，割复鸣。吏不必可畏，后来不必可轻。奈何欲望致刑厝乎？
《汉武内传》西王母曰：仙次，药有八阮赤韭。
缪袭《祭仪》曰：春祠，和羹芼以韭。
《水经》曰：交州平乐山多龙穴，旁生野韭。人往乞者，神许则风吹制分，随偃而拔，不得过越；不偃而拔，辄凶也。
杨咳戤《洛阳茄蓝记》曰：李崇为尚书令仪同三司，富倾天下，僮仆千人，而性多俭吝，恶衣粗食，食常无肉，止有韭茹、韭菹。崇家客李玄祐语人云： 李令公一食十八种。 人问其故，玄祐曰： 二九十八。 闻者大笑，世以此为讥。
诸葛亮教张君嗣曰：去妇不顾门，萎韭不入园。以妇人之性，草菜之精，犹有所耻；想忠壮者，意何所之？
