○瓠
《诗·硕人》曰：齿如瓠犀。(犀，瓠中瓣也。)
又曰：八月断壶。(壶，瓠也。)
又曰：匏有苦叶，济有深涉。(匏谓之瓠。瓠叶苦，不可食。)
陆机《毛诗疏义》曰：匏有苦叶，匏，瓠也。叶小，可为羹，扬州人恒食。至八月，叶即苦，故曰苦叶。
《论语》曰：吾岂匏瓜也哉，焉能系而不食！
《尔雅》曰：瓠犀，瓣。(瓠中瓣也。《诗》曰：齿如瓠犀。)
《魏略》曰：高辛氏有老妇人，居王宫，得耳疾。医为挑之，得物，大如茧。盛以瓠，复以盘，化为犬，五色，因名盘瓠。
《晋书》曰：杜预病癭，吴人惮其智计，以瓠系狗之颈，每大树有癭，则斩使白，乃题曰： 杜预颈 。及城平，尽捕杀之。
又曰：祖逖在河南，百姓感悦。常置酒大会耆老，坐中流涕，曰： 吾等老矣，更得父母，死将何恨！ 乃歌曰： 幸哉遗黎免俘虏，三辰既朗遇慈父，玄酒忘劳甘瓠脯，何以咏思歌且舞！ 其得人心如此。
《宋书》曰：徐文伯曾祖熙，好黄老，隐于秦望山。有过客求饮，留一瓠瓢与之，曰： 君子孙宜以道术救世，当得二千石。 熙开之，乃《扁鹊医经》一卷。
《齐书》曰：卞彬性好饮酒，瓠壶瓢勺，杭皮为肴。着皂冠，十二年不改易。以大瓠为笼，什物多诸诡异。自号狈觑居。
《后周书》曰：强练师，不知何许人。所至之处，人皆敬而信之。晋公护未诛之前，曾手持一大瓠，到护第门外，抵而破之，乃大言曰： 瓠破子苦！ 未几，而护诛，诸子并伏法。
《管子》曰：一年之计，莫若树穀；十年之计，莫若树木；终身之计，莫若树人。瓜瓠荤菜不备，国之贫也。
《庄子》曰：惠子曰： 魏王贻我大瓠掷曛，我树之而成，实五石。以盛水浆，其坚不能自举。剖之以为瓢，则廓落无所容。非不大也，吾为其无用，剖之！ 庄子曰： 夫子固拙于用大也。 
《国语》曰：诸侯伐秦，及泾莫济。叔向见叔孙穆子，穆子曰： 豹之业，乃 匏有苦叶 矣，不知其他。 叔向退，召舟虞与司马曰： 夫苦匏不材於人，共济而已。 是行，鲁人与莒人先济。
《新序》曰：魏文侯见箕季，墙坏不筑，问其故，曰： 不时也！ 又进瓠羹。文侯曰： 墙坏不筑。教我无夺民农功；饴我瓠羹，教我无多敛百姓。 
王充《论衡》曰：干将之刃未磨，瓜瓠不能伤。
又曰：妇人疏孕者子活，乳数者子死。譬苦瓠，华多实少也。
《风俗通》曰：烧穰杀瓠。俗说家人烧黍穰，则使田中瓠枯死也。
《水经》曰：今豫州汝南郡城西北，汝水左出，西北流，又屈而东转，又西南会汝，形若垂瓠，耆老云： 城取名焉。 
《太康地志》曰：朱崖儋耳无水，惟种大瓠，藤断，其汁用之亦足。
《岭南异物志》曰：儋崖种瓠，成实，率皆石馀。
○壶卢
《蜀志》曰：张裔，字君嗣，如瓠壶，外泽而内粗。
《三国典略》曰：齐武成帝皇后胡氏，安定人，魏中书令、兖州刺史延之女也。母卢氏，怀孕延之初，有胡僧来，诣门曰： 杆宅瓠卢中有月！ 
崔豹《古今注》曰：匏，壶卢也。壶卢，瓠之无柄者。匏有柄者，悬匏。可作笙，曲沃者尤善。秋乃可用，则漆其里。
又曰：瓢，瓠也。其总曰匏，瓠其别名。
《世说》曰：陆士衡初入洛，谘张公所宜，曰： 诣刘道贞，是其一。 既往，刘尚哀制中，性嗜酒，礼毕，初无他言，惟问： 东吴有长柄壶芦，卿得种来否？ 陆兄弟殊失望，乃甚悔去。
《广五行记》曰：西域夷国有石骆驼，腹下出水。以金铁器取，便即漏下；惟匏卢盛之则不漏。饮之，令人体滑香净。其国神秘，不可数遇。
《岭表录异》曰：葫卢笙：交趾人多取无柄之瓠，割而为笙，上安十三簧。吹之音韵清响，雅合律吕。
○蓼
《尔雅》曰：蔷，虞蓼。(虞蓼，泽蓼也。)
《诗》曰：闵予小子，未堪家多难，予又集于蓼。(言辛苦也。)
《礼》曰：脍，秋用蓼。鹑羹、鸡羹、鴽酿之蓼。(酿谓切杂之也。)
《吴越春秋》曰：越王欲复怨，非一旦也。苦思勤心，夜以接日，卧则以蓼。
《刘向别传》曰：尹都尉书有《种蓼》篇。
《魏子》曰：君以臣为本，以民为根。犹室与柱梁相持也，梁不强则上下俱亡。故蓼虫，在蓼则生，在芥则死，非蓼仁而芥贼也，本不可失也。
任昉《述异记》曰：长沙定王故宫，有蓼园，云定王故园也。菜之辛者，谓之蓼。
《吴氏本草》曰：蓼实一名野蓼，一名泽蓼。
○葵
《广雅》曰：蘬，(丘轨切。)葵也。
《诗》曰：七月烹葵及菽。
《尔雅》曰：莃，(音希。)菟葵。(似葵而小叶，状如藜，有毛，汋啖之滑。)菺，(音肩。)戎葵。(今蜀葵也，似葵，华如木槿华。)荍，(音翘。)蚍。(音毗)阜(房尤切，今荆葵也，似葵，紫色也。)
《韩诗外传》曰：鲁监门女，相从绩，中夜而泣。其偶问其故，曰： 宋司马得罪于宋，出于鲁，马佚，食吾园葵，是岁，吾园亡一半。越攻吴，诸侯畏其威，鲁往献女，吾姊预焉。兄往视之，道畏而死。由此观之，祸福相及也！ 
陆机《毛诗疏义》曰：荍，(音翘。)一名比不，一名楚葵，似芜菁，英华紫绿色，可食，微苦也。
《左传》曰：齐庆克通于声孟子，鲍牵见之，告国武子。武子召庆克，谓之夫人，诉之，乃刖鲍牵。仲尼曰： 鲍庄子掷昵，不如葵，葵犹能卫其足。 (葵倾叶向日，以蔽其根也。)
《史记》曰：公仪休为鲁相，食茹而美，拔去园葵也。
《晋书》曰：江统上太子书曰： 今西园卖葵菜、蓝子、鸡面之属，亏败国体，贬损政令。
《北齐书》曰：王攸，字子深，少孤独。种葵三亩，数被人盗之。王攸密令人书葵叶下，明日市中看之，遂得偷者。
《管子》曰：桓公北伐山戎，出冬葵，布之天下。桓公忧北郭民贫，管子请禁，去市三百步者，不得树葵菜。此则空有以相给。
《淮南子》曰：圣人之于道，犹葵之与日，虽不能与终始，其乡之诚也。(乡，仰；诚，实也。)
缪袭《祭仪》曰：夏祠，和羹芼以葵。
《列仙传》曰：丁次都，不知何许人也，为辽东丁氏作人。丁氏常使买葵，冬得生葵。问： 冬何得有葵？ 云： 赣日南买来。 
《列女传》曰：鲁漆室有女，过时未適人，倚柱而叹。邻妇谓曰： 何悲也？欲嫁乎？ 女曰： 吾忧鲁君老，而太子少也。 妇曰： 杆鲁大夫忧焉。 女曰： 昔有晋客，舍吾家，系马于园。马佚，践吾园葵，使吾终岁不厌葵味。邻挪导亡，借吾兄追，雾出以求，溺流而死，使吾终身无兄。吾闻河润九里，渐洳三百步。今鲁国微弱，乱将及人！ 三年，鲁果乱。
《师旷占》曰：黄帝问师旷，曰： 欲知牛马贵贱，秋葵下，小葵生，牛马贵；大葵不虫，牛马贱。
《博物志》曰：陈葵子，微火炒，令爆咤，散着熟地中，遍踏，朝种暮生，远不过宿。陈葵子，秋种复盖，令经冬不世，至春有子，是也。
潘岳《闲居赋》曰：绿葵含露，白薤负霜。
鲍明远《葵赋》曰：别有鸭脚、豚耳。(言葵似之。)
《古歌辞》曰：彩葵莫伤根，伤根葵不生。结交莫羞贫，羞贫交不成。
○芜菁
《尔雅》曰：须，葑苁(音总)也。(须，未闻。江东呼芜菁为菘，菘、须音相近故也。须即芜菁也。)
《尚书》曰：荆州，厥贡苞，匦菁茅。(菁以为菹也。)
《诗》曰：彩葑彩菲，尾馛下体。(葑，蕦也。菲，芴也。下体，根茎也。《笺》云：茏，蔓菁，与葍之类皆上下可食。然其根有美时，有恶时。)
又曰：爰彩葑矣，沫之东矣。(葑，蔓菁也。)
又曰：《彩苓》，好听谗也。彩葑彩葑，首阳之东。人之为言，苟亦无从！(葑，菜也。)
陆机《毛诗疏义》曰：彩葑，芜菁也，郭云今崧菜也。可食，少味。
《东观汉记》曰：桓帝永兴二年，诏司隶：蝗水为灾，五穀不登，令所伤郡国，皆种芜菁，以助民食。
《吴历》曰：刘备归曹公，曹公使亲近觇视，诸将有宾客酒食者，辄因事害之。备时闭门，将人种芜菁。公使人窥门即去，备谓张飞曰： 吾岂种菜者乎？曹公必有疑意，不可复留！ 其夜轻马而去。
《吴录》曰：陆逊、诸葛瑾攻襄阳，逊遣亲人韩扁抄掠。瑾闻之，欲急去。逊方催人种荳崧，与诸将围棋，以示闲暇。
《齐书》曰：武陵王晔，性清简。尚书令王俭诣晔，留俭设食，盘中崧菜鲍鱼而已。俭重其真率，为饱食尽欢而去。
又曰：周颙，清贫寡欲，终日蔬食。虽有妻子，独处山舍。甚机辨。文惠太子问颙： 菜食何味最胜？ 颙曰： 春初早韭，秋末晚菘。 
《梁书》曰：范玄琰家贫，惟以园蔬为业。常出行，见人盗其菘，玄琰遽退走。母问其故，乃以实答。问盗者为谁，答曰： 向所以退，畏其愧耻。今启其名，愿椿泄也。 於是母子秘之。或有涉沟盗其笋者，玄琰因伐木为桥以渡之。自是盗大惭，一乡无复草窃。
《北史》曰：孟信为赵郡太守，政尚宽和，权豪无犯。山中老人曾以豚酒馈之，信和颜接引，殷勤劳问，乃自出酒，以铁铛温之，素木盘盛芜菁菹而已。
《吕氏春秋》曰：菜之美者，具区之菁，浸渊之草，名曰土英。
《荆楚岁时记》曰：仲冬，是月也，菜结霜。芜菁、葵等杂菜乾之，并为咸菹。有得其和者，并作金钗色。今南人作咸菹，以糯米熬捣为末，并研胡麻汁和酿之，石笮(音责。)令熟。菹既甜脆，汁亦酸美。呼其茎为金钗股，醒酒所宜也。
《急就篇》曰：老菁蘘荷冬日藏。(并藏蓄之，以御冬也。)
