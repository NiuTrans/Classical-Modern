○葱
《礼》曰：凡进食之礼，葱叶处末。又：脍春用葱。又：脂用葱。又：为君子择葱薤，必绝蒲熬。
《尔雅》曰：茖，(古百切。)山葱。(茖，葱，细茎大叶。)
《汉书》曰：龚遂为渤海太守，令人一口种五什稻葱。
又曰：邵信臣为少府。先是，官园种冬葱、韭，复以屋，昼夜{难灬}火，待温气乃生。奏罢之。
《东观汉记》曰：孔奋，字君鱼，为姑臧长。时天下乱，河西独安。前长居官数月，辄致赀产。奋在姑臧四岁，财物不增，惟老母极膳，妻子但食葱菜。或嘲奋曰： 置脂膏中，不能自润。 
《义熙起居注》曰：十年，有司奏太常谢澹遣四人还家种葱菜，免官。
《晋书》曰：居洛阳城十里内，有园菜，欲以当课，听引其长流，灌紫葱。
《晋书》曰：石勒时，石聪将叛，佛图澄戒勒曰： 今年葱中有虫害人，百姓无食葱。 俄而石聪走。
《后秦书》曰：姚兴种葱，皆化为韭，其后兵戈日盛。
《后周书》曰：宣帝大像年，左卫园中葱变作韭。
《梁书》曰：吕僧珍拜南兖州刺史，从父兄子先以贩葱为业，僧珍至，乃弃业求州官。僧珍曰： 吾荷国恩重，尾馛报效。汝等自有常分，岂可妄求叨越？当速反葱肆耳！ 
《金楼子》曰：名山之下生葱。葱薤者，是古人食石种也。故语曰： 宁得一把五茄，不用金王一车；宁得一片地榆，不用明月宝珠。五茄，一名金盐。地榆，一名玉鼓。惟此二物可煮石。
又曰：用紫芝煮石，石美如脂，食之，可更调五味，下橘皮葱豉。
《汉武内传》曰：西王母曰： 仙上药有玄都绮葱 
《列仙传》曰：阮公者，鸣山上道士也。衣裘，发复耳。耳长六七寸，口中无齿。日行四百里。於山上种葱薤，百馀年人不知也。
《春秋玄命苞》曰：天门山上有葱，所种畦垅悉成行。人拔取者悉绝，若请神而求，即不拔自出，奇异辛香。
缪袭《祭仪》曰：秋祠，和羹芼以葱。
《西河旧事》曰：葱岭在敦煌西八千里，其山高大，故曰葱岭也。河源潜发其岭，分为二水，一十西经休循国，国在葱岭也。
郭仪恭《广志》曰：休循国居葱岭，其山多大葱。
《华阳国志》曰：曹公既与先主语，失匕。会大震雷，先主曰： 贤人言： 迅雷风烈必变！ 良有以也！ 曹公亦悔失言，使人觇之，见其拔葱，公曰： 阁耳公未觉也。 其夜先主急去。
《广志》曰：有胡葱、木葱。
《巴南山川记》曰：有石蒜、石葱。
《续搜神记》曰：新野赵真家，园中所种葱，未经抽拔，忽一日尽缩入地。后经岁馀，真之兄弟相次分散。
扬雄《蜀都赋》曰：万条荧荧，翠藻青黄，若摛锦布绣，望之无疆。
潘岳《闲居赋》曰：菜则有葱韭蒜芋，青荀紫姜，堇荠甘旨，蓼荽芬芳。
○薤
《尔雅》曰：葝，(巨盈切。)山薤。(今山中多有此菜，皆如人家所种。)
又曰：薤，鸿薈也。(即薤菜也。)
《汉书》曰：龚遂为渤海太守，令民一口种百本薤。
《后汉书》曰：庞参为南阳太守，郡人任棠者有奇节，隐居教授。参到，先候之，棠不与言，但以薤一本、水一盂置户屏前，自抱孙儿伏户下。主簿白，以为倨。参思其微意，良久曰： 棠是欲晓太守也。水者，欲吾清也；拔大本薤，欲吾击强宗也；抱儿当户，欲吾开门恤孤也。 于是叹息而还。参在职，果能抑强肋弱，以惠政侍人。
《魏略》曰：李孚，字子宪，为诸生，常种薤，欲以成计。有求索，不与一茎，亦不自食。时人谓之能行意。
《世说》曰：桓公坐有参军，猗(音羁，箸取物也。)蒸薤不时解，其食者又不肋，而猗终不放，举坐皆笑。
又曰：苏峻乱，庾公南奔，见陶侃，雅相重。及食，庾啖薤，因留白。陶问： 用此何为？ 庾云： 故可种。 於是尤叹。
《列仙传》曰：务光服蒲薤根。
《荆州图副》曰：仲眶县有薤山，山多野薤，因以为名。
古词曰：薤上朝露何易稀！
潘岳《闲居赋》曰：白薤负霜。
○蒜
《尔雅》曰：苈，(帘阅切。)山蒜。(今山中多有此菜，皆如人家所种。)
《说文》曰：蒜，菜之美者，云梦之荤菜。
《东观汉记》曰：李恂为兖州刺史，前柑史所种园小麦、胡蒜，悉付从事，无所留。
谢承《后汉书》曰：江夏费遂，字子奇。为扬州刺史，悉出前柑史所种小麦、胡蒜付从事。
又曰：太原闵仲叔者，代称节士。虽同党之洁清，自以弗及也。同党见其含菽饮水，遗以生蒜，受而不食。
王隐《晋书》曰：郄诜母础苦车，及亡，不欲车载，乃养鸡种蒜，登揄八匹，舆棺至冢。
《齐书》曰：豫章王大会宾僚，张融食炙，始毕，人便去。融欲求盐蒜，口终不言，方摇食指，半日乃息。
《梁书》曰：邵陵王使贼煞何智通。既擒贼，智通子敞之割炙食之。即载出新亭，四面火炙之，焦熟。敞车载钱，设盐蒜。雇百姓食之，撤一脔，赏载钱一千，徒党并母肉遂尽。
《抱朴子》曰：谓夏必长而蒜、麦枯，谓冬必凋而竹、柏茂。
《正部》曰：张骞使还，始得大蒜、苜蓿。
《三辅决录》曰：平陵范氏，南阳旧语曰： 前队大夫有范仲公，盐豉蒜果共一筒。 言其廉俭也。
《栽萦正书》曰：栽萦曰： 吾常与陈子息于邺东门之外，见一老父，方坐而食。其子授之蒜，食必有馀，欲弃则惜，欲持去则暑，遂尽食，于是火辛，螫其肠胃，两目尽赤。陈子笑之，吾谓曰： 子之家中，牛羊数千而不敢食，天暑有曷死者而后食之，病子之躯，亦由是也！ 
《晋四王起事》曰：成都王颖，奉惠帝还洛阳道中，於客舍作食。宫人持斗余粳米饭以供至尊，大蒜盐豉。到获嘉市粗米饭，瓦盂盛之。天子啖两盂，燥蒜数株，盐豉而已。
《颜氏家训》曰：《三辅决录》云： 前队大夫范仲公，盐豉蒜颗共一筒。 颗，当音魏颗之颗，北土通呼物一段为一颗蒜，俗间常语耳。故陈王《雀鹞赋》曰： 头如蒜颗，目似擘椒。 
崔豹《古今注》曰：蒜，茆蒜也，俗语谓之小蒜。胡国有蒜，十子共为一株，二箨裹之，名为胡蒜，尤辛于小蒜，俗人谓之大蒜。
《冤报记》曰：梁庐陵王萧绩在荆州时，常遣从事量括民田。南阳乐孟卿亦充一使，够援舍人韦破虏发遣试敕，失王本意。及孟卿以数误得罪，破虏惶惧，不敢引愆，但诳孟卿： 公自为，当为公分雪，无劳诉也。 数日之间，遂斩於市，孟卿号叫，无由自陈，惟语人，以纸笔随殓。死后少日，破虏在糟上看牛，忽见孟卿挈头而入，持一碗蒜齑与之。破虏惊呼奔走，不获己而服之，因尔病，未几乃卒。
《广五行记》曰：唐咸亨四年，洛州司户唐望之冬集计至五品，进止未出。间有僧来觅，初不相识，延之共坐。少顷，问曰： 贫道出家人，得饮食亦少，以公名，故暗相记，能设一顿鲙否？ 司户欣然，即处公买鱼。此僧云： 看有蒜否？ 司户家人云： 蒜尽。 僧云： 蒜尽，去也！ 即起，留之云： 蒜尽，遣登掾。 僧云： 蒜既尽，不可更住！ 苦留不止。司户果无疾暴亡。
延荐《与李文德书》曰：五折张骞大宛之蒜。
潘尼《钓赋》曰：西戎之蒜，南夷之姜。
○茄
《梁书》曰：蔡樽为吴兴太守，不饮郡井水。斋前自种白苋、紫茄，以为常饵。诏褒其清，加信武将军。
杜宝《大业拾遗录》曰：四年，改胡床为交床，改胡瓜为白露黄苽。改茄子为昆仑紫苽。
《岭南异物志》曰：南土无霜雪，生物不复凋枯。种茄子，十年不世，生子，人皆攀缘摘之，树高至二丈。
《岭表录异》曰：南中草菜，经冬不圣。故蔬园掷晷，栽种茄子，宿根有二三年者，渐长，枝幹乃为大树。每夏秋熟，则梯树摘之。三年后，树渐老子稀，即伐去，别栽嫩者。
○姜
《春秋运斗枢》曰：璇星散为姜。失德逆时，即姜有翼，辛而不臭也。
《援神契》曰：姜，御温菜也。
《礼记·檀弓上》曰：丧有疾，食肉饮酒，必有草木之滋焉，以为姜桂之谓也。
《论语·乡党》曰：不撤姜食。(撤，去也。齐禁薰物，姜辛而不臭，故不去也。)
《韩诗外传》曰：宋玉因其友见楚王，楚王待之尾馛异。让其友，其友曰： 夫姜桂因地而生，不因地而辛。女因媒而嫁，不因媒而亲。子之於王，未也，何怨于我也！ 
《史记》曰：万家之城千畦姜，与千户侯等。
《魏志》曰：倭国有姜，不知其滋味。
《齐书》曰：孔琇之为临川太守，在任清约。罢郡还，献乾姜二斤。武帝嫌其少，知琇之清，乃叹息。
《梁书》曰：周舍，占对辩捷。常居直卢，语及嗜好，裴子野言： 赣来不常食姜。 拾应声曰： 孔称不撤，裴乃不常。 一坐皆悦。
《吕氏春秋》曰：和之美者，杨璞之姜，招摇之桂，(杨璞，地名，在蜀郡。招遥，山名，在桂阳。)越骆之箘。
《神仙传》曰：吴孙权曰： 权使介像作变化，种菜瓜，百果皆立生可食。 先主论脍鱼，何者最美，像曰： 鲻鱼为上。 先主曰： 论近道鱼耳，此出海中，安可得乎？ 像曰： 可得耳！ 乃令人于殿庭中作方坑，汲水满之，并求钩。像饵之，垂纶于坑中，不过顷，得鲻鱼。先主惊喜，问像曰： 可食否？ 像曰： 故为陛下取，安敢取不可食之物？ 乃使厨下切之。先主曰： 闻食勃作齑至佳，此间姜永不及也，恨尔时无此姜耳！ 像曰： 食勃岂不易得？愿搭所使行者，并付以直。 像自书一符，以青竹杖，使行人闭目骑杖，杖止，便买姜。买姜毕，复闭目。此人承其言，骑杖，须臾止，已到成都。不知是何处，问人，人言是蜀市，乃买姜。于时吴使张温于市见之，问曰： 与帝买姜。 于是甚惊，作书寄家。此人买姜毕，捉书骑竹杖，闭目，复须臾，已还。到吴厨下，切脍亦適了也。
《李先生传》曰：郎中乔翻，於羊渚遇神人，意欲啖姜，而市无之。神人以绢数匹，并书一牒，付信，入市门南下，任意所如。须臾，得姜数斗还。以问神人，神人曰： 问李先生，当知我。 
《博物志》曰：伏波将军唐资传蜀人煞姜法：先洒扫，别粗细为三辈，盛着笼中，作沸汤没笼，著汤中。须臾，取一片横截，断视其熟否。裹既熟讫，便内着瓮中，细捣米末以复氏，令姜不见。讫，以向汤令复沸，便相淹，消息视瓮中，当衷沸，沸便阴乾之。
又曰：妊娠者，不可啖生姜，令儿盈指。
《岭表录异》曰：山姜，花、茎、叶即姜也，根不堪食。而于叶间吐花穗，如麦粒，嫩红色。南人选未拆开者，以盐淹，藏入甜糟中，终冬如琥珀，香辛，可重用，为脍无加也。
又曰：以盐藏曝乾，挤昀食之，极能治冷气。
○苏
《尔雅》曰：苏，桂荏也。(苏，荏类，故明屦荏。)
《方言》曰：周郑之间，谓之公蕡。湘沅之间，谓之{艹害}。(湘、沅，在武陵。)
《沙洲记》曰：乞佛虏不识五穀，惟食苏子。
《本草经》曰：芥蒩，一名水苏。(吴氏曰：假苏，一名鼠实，一名姜芥也。)
