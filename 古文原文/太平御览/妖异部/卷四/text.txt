○变化下
《庄子》曰：夫白鶂之相视，眸子不运而风化。虫，雄鸣於上风，雌应於下风而风化。(鶂以眸子相视，虫鸣以声相因，不待合而便生子，故曰风化也。)
《淮南子》曰：夫历阳之都，一夕反为湖，勇力圣智与怯不肖者同命。(历阳属九江郡。历阳县中，有老妪，常行仁义。有两诸生过之，谓曰： 杆国当为湖，妪视东城阃有血，便走上山，勿反顾也！ 衷此妪数往视阃门，吏问之，对如其言。暮，门吏杀鸡以血途门阃。明日，妪往视门，见血，便走上山，因没为湖。)
又曰：有牛哀者，病七日，化而为虎。兄启户而入，哀搏而杀之。
又曰：雌雄相接，阴阳相薄，羽者为雏鷇，毛者为驹犊，软者为皮肉，坚者为齿角，人不怪也。水生蚌蜃，山生金玉，人不怪也。老槐生火，久血为磷，人弗怪也。水生罔像，木生毕方，井生坟羊，人怪之，闻见鲜而所识浅也。
《论衡》曰：天地不变，日月不易，星辰不没，正也。人受正气，故体不变。男化为女，女化为男，由高岸为谷、深谷为陵也，应政为变，非常，怪也。蛴螬化为复育，转而为蝉，蝉生翼，翼不类蛴螬，凡诸暝类多化也。
《抱朴子》曰：周穆王南征，一锯ā化。君子为猿为鹄，小人为虫为沙。
又曰：案《老子玉策》： 松脂入地，千年变为伏苓。伏苓千年变为虎魄，虎魄千年变为石胆，石胆千年变为威喜。千岁之狐，豫知剿愦；千岁之狸，变为好女；千岁之猿，变为老人。 
又曰：《伍被记》 八公造淮南王安，初为老公，不见通。须臾，皆成少年。 又《墨子五行书》云： 墨子能变形易貌，坐在立亡。蹙面则成老人，含笑则成女子，踞地则成小儿。 
《博物志》曰：化民食桑，二十七年，以丝自裹，九年死。
又曰：吴王江行食脍，弃於中流，化而为鱼。今鱼有名王馀者，长数寸，大如箸，犹有脍形。
又曰：无民穴居食土，无男女。死埋之，其心不朽，百年还化为人。
又曰：埋蜻蜓头於西向户下，则化成青珠也。
又曰：江汉有貙人，能为虎。俗云 貙虎化为人 ，好着葛衣，其足无踵，有五指者，皆貙也。越巂之国，老者时化为虎，宁州南见有此物。
《王子年拾遗记》曰：昆仑者，西方曰须弥山。最下层有螭潭百里，多龙螭，皆白色，千岁一蜕。其五藏，潭侧有五色石，云是白螭之肠，化为此石。
又曰：因墀国去王都十六万里，有解形之民。放其身於空潭，先使头飞於南方，次使左手飞於东方，次使右手飞於西方，自齐以下，两足孤立。至暮，头还於体，两手不至。遇疾风吹两手於北海玄洲上，化为五足之兽，则一指为一足也。
《蜀王本纪》曰：蜀王之先名蚕丛，后代名曰柏濩，后者名鱼凫。此三代各数百岁，皆神化不世。其民亦颇随王化去。王猎至湔山，便仙去，今庙祠之於湔。时蜀民稀少。后有一男子，名曰杜宇，从天堕，止朱提。有一女子，名利，从江源地纠晷出，为杜宇妻。宇自立为蜀王，号曰望帝，治汶山下邑郫，化民往往复出。望帝积百馀岁，荆有一人，名鳖灵，其尸亡去，荆人求之不得。鳖灵尸至蜀，复生，蜀王以为相。时玉山出水，若尧之洪水，望帝不能治水，使鳖灵决玉山，民登藿处。鳖灵治水去后，望帝与其妻通。帝自以薄德，不如鳖灵，委国授鳖灵而去，如尧之禅舜。鳖灵即位，号曰开明奇帝。生卢保，亦号开明。天为蜀王生五丁力士，能徙蜀山。王死，五丁辄立大石，长三丈，重千钧，号曰石井，千人不能动，万人不能移。蜀王据有巴蜀之地，本治广都，后徙治成都。秦惠王时，蜀王不降秦，秦亦无道出於蜀。蜀王从万馀人东猎褒谷，卒见秦惠王。惠王以金一笥遗蜀王，蜀王报以礼物，物尽化为土。秦王大怒，臣下皆再拜贺曰： 土者土地，秦当得蜀矣。 秦王恐亡相见处，乃刻五石牛，置金其后。蜀王以为金，便令五丁拖牛成道，致三枚於成都。秦道乃得通，石牛之力也。武都人有善知蜀王者，将其妻女適蜀王。居蜀之后，不习水土，喻彘。蜀王爱其女，留之，乃作伊鸣之声，六曲以乐之。或曰：前是武都丈夫化为女子，颜色美好，盖山之精也，蜀王取以为妻。不习水土，疾病喻彘，蜀王留之。无儿，物故，蜀王发卒於武都担土，於成都郭中葬之，盖地数亩，高七丈，号曰武担。以石作镜一枚，表其墓。於是秦王知蜀王好色，乃献美女五人於蜀王。蜀王袄戤，遣五丁迎女。还至犄潼，见一大蛇入山穴中。五丁共引蛇，山崩，压五丁，五丁大呼秦王五女及送迎者，悉化为石。蜀王登台望之不来，因名五妇候台。蜀王亲理作冢，皆致方石以志其墓。
《列异传》曰：昔鄱阳郡安乐县有人姓彭，世以捕射为业。儿随父入山，父忽蹶然倒地，乃变成白鹿。儿悲号追鹿，超然远逝，遂失所在。儿於是终身不捉弓。至孙，复学射。忽得一白鹿，乃於鹿角间得道家七星符，并有其祖姓名，年月分明。睹之惋悔，乃烧去弧矢。
又曰：武昌新县北山上有望夫石，状若人立者，传云昔有贞妇，其夫从役，远赴国难，妇携弱子饯送此山，立望而形化为石。
《丹阳记》：孙皓宝鼎玄年，丹阳宣蹇之母年十八，因浴於后湖，化为鼋。
《搜神记》曰：千岁之雉，入海为蜃；百年之雀，入江为蛤；千岁龟鼋，能与人语；千岁蛇断而复续；百年之鼠，能相卜：数掷炅也。春分之日，鹰变为鸠；秋分之日，鸠变为鹰：时之化也。故腐草之为萤也，朽苇之为蛩也，麦之为蛱蝶也，羽翼生焉，眼目成焉，心知存焉。鸨之为獐也，自无知而化为有知，而气易也。蛇之为鳖也，蛩之为虾也，不失其血气而形性变也。
又曰：土蜂名曰蜾〈虫羸〉，今世谓之蝄壅，细腰之类也。其为物，纯雄而无雌，不交不产，常取桑虫之子而育之，则皆化成己子焉。
又曰：麦之为蝶，由於湿也。尔则万物植典皆有以也。农夫止麦之化者，区之以灰；圣人理万物之化者，济之以道。
又曰：南方有落头民，其头能飞。其种人部有祭祠，号曰蛊落，故因取名焉。吴时，将军朱桓得一婢，每夜卧后，头辄飞去。或从狗窦，或从天窗中出入，以耳为翼，将晓复还。如此，旁人怪之，夜中照视，惟身无头。其体微冷，气息裁属。乃蒙之以被。至时，头还，碍被不得安，两三堕地，噫咤甚愁。而其体气急，状若将死。乃去被，头复起，傅颈，有顷平和。桓以为巨怪，畏不敢畜，乃放还之。既而详之，乃知天性也。时南征大将亦往往得之。又常有复以铜盘者，头不得进，死。
又曰：昔者高阳氏有同产而为夫妇，帝杀之於崆峒之野，相抱而死。神鸟以不世草复之，七年，男女同体而生，二头四足手。是为蒙双氏。
《续搜神记》曰：寻阳县北山中蛮人有术，能使人化作虎，毛色爪牙悉如真虎。乡人周〈目尔〉有一奴，使入山伐薪。奴有妇及妹，亦与俱行。既至，奴语二人云： 汝且上高树，视我所为。 如其言，既而入草，须臾，见一大黄班虎从草出，奋迅吼唤，甚为可畏。二人大怖。良久，还草中。少时，复还为人。语二人曰： 归家慎勿道。 后遂向等辈说之。周得知，乃以淳酒饮之，令熟醉。使人解其衣服，及身体。事事详视，了无所异。惟於髻中得一纸，画作大虎，虎边有符。周密取录之，奴既醒，唤问之。见事已露，遂具说本末，云先常於蛮中告籴，有一蛮师云有此术，以三尺布、数升米面、一赤雄鸡、一升酒受此法。
又曰：清河宋士宗母，以黄初中，夏天於浴室里浴。遣家中子女尽出户，独在一室中。良久，家人不解其意，於壁穿中窥，不见人，止见木盆死晷有一大鳖。遂开户，大小悉入，乃与人相承，当先着钗犹在头上。相与守之，积日转懈，遂自投出户外，其去甚駃。逐之不及，遂便入水。后数日忽还，巡行宅舍如平生，了无所言而去。时人谓士宗应行丧治服，士宗以母形搜颁，而生理尚存，竟不治丧。与江夏黄母相似。
《异苑》曰：豫章郡吏易拔，义熙中，受番还家，远遁不反。郡遣追见拔，言语如常，亦为施设。使者催令庄束，拔因语曰： 汝看我面。 仍见眼目角张，身有黄班。便竖一足，径出门去，家先依山为居，至林麓变成三足大虎，所竖之足即成其尾。
又曰：邵陵高平黄秀，以玄嘉三年无故入山，经日不还。其儿根生寻觅，见蹲空树中，从头至腰毛生，色如熊。问其何故，答云： 天谪我如此，汝但自去。 哀恸而归。逾年，伐山人见之，其形尽为熊矣。
又曰：符坚建玄年中，长安樵人於城南见金。走白坚，坚遣载取。到，化为铜鼎。入门，又变成大铎。
又曰：隆安中，东海错鱼皆化为虎，上岸食人。
《异物志》云：东海有虎错，或时变成虎。将是此耶？《吴都赋》所谓 沉虎潜鹿 也。越巂河有鱼，皆人形而着冠帻。俗语曰： 故没郡，人悉变而为鱼也。 
又曰：司马轨之字道爰，善射雉。太玄中，将雉下翳。此雉屡雊。野雉亦应。试令寻觅，所应者头翅已成雉，半身后故是蛇。晋中朝武库内忽有雉，时人咸谓为怪。张司空云： 杆蛇之所作耳。 即使搜除库中，果得蛇蜕。
又曰：太玄中，汝南人入山伐一竹，中央蛇形已成，枝叶如故。吴郡桐卢民常伐竹，遗竹一兽，见竿化雉头颈尽，就身犹未变化。亦竹为蛇为雉也。
又曰：隆安中，有青雌鸡化而为赤雄。形尾都变，冠彩皆具，惟不能鸣。
又曰：玄兴二年，衡阳有雌鸡化为雄。八十日，冠绥。后桓篡，八旬而败。
《幽明录》曰：宜阳县有女子姓彭名娥，父母昆弟十馀口，为长沙贼所攻。时娥负器出汲於溪，闻贼至，走还。正见坞壁已破，不胜其哀，与贼相格。贼缚娥驱出溪边，将杀之。溪际有大山石壁，高数十丈。娥仰天呼曰： 皇天有神不？我为何罪而当如此？ 因奔走向山，山开广数丈，平路如砥。群贼亦嘱狞爇入山，山遂崩合，泯然如初，贼皆压死山黑，头出山外。娥遂隐不复出。娥所舍汲器化为石形，头似鸡。土人因号曰鸡山，其水为娥潭。
《齐谐记》曰：义熙四年，东阳郡大末县吴道宗少失父，单与母居，未有妇。道宗收债不在家，邻人闻其屋中砰礚之声，窥不见其母，但有乌班虎在其屋中。乡曲惊怛，恐虎入其家食其母，便鸣鼓会人，以往救之。围宅突进，不见有虎，但见其母，语如平常，不解此意。儿还，母语之曰： 宿罪见追，当有变化。 后一月日，便失其母。县界内虎灾屡起，皆云乌班虎。百姓患之，发人格击之，杀数人。后人射虎中膺，并戟刺中其腹，然不能即得。经数日后，虎还其家故床上，不能复人形，伏床氏而死。其儿号泣。如葬其母法，朝暝哭临。
又曰：太玄玄年，江夏郡安陆县驯岳恂，年二十二。少来了了，忽得时行病。差后发狂，百药治救不署。乃复病狂走，犹剧忽失踪迹。遂变作虎，食人不可复数。有一女子，树下彩桑，虎往取之食。食竟，乃藏其钗钏，著山石门。后还作人，皆知取之。经一年，还家为人。遂出都仕官，为殿中令史。夜共人语，忽道天地变怪之事，道恂自云： 吾昔常得病发狂，遂化作虎，啖人一年。 中兼叙其处所并人姓名。其驮蔌人或有食父子兄弟者，於是号泣，捉以付官。遂饿死建康狱中。
顾徽《广州记》曰：浈阳县俚民有一家牧牛，牛忽牴此儿，牴处肉悉白，俄而死。其家葬此儿，杀牛以供宾客。凡食此牛肉，男女二十余人，悉变作虎。
