○重生
《左传·绪瀚上》曰：晋人获秦谍，杀诸绛市，六日而苏。
《后汉书》曰：献帝初平中，长沙人姓桓，死月馀。其母闻棺中有声，发之，遂生。至阴为阳，下人为上。其后曹公由匹庶起。
又曰：建安四年，武陵女子李娥，年六十馀，病物故。瘗於城外数里，已四十日。行人闻其冢中有人声，便语其家。家往视，闻娥声。出之，遂活。
《吴书》曰：孙休永安四年，吴民陈焦死。埋之六日，更生，穿土中出。
《前赵录》曰：麟嘉玄年，大将军东平王豹卒。一指犹暖，遂不殡殓。至甲戌，乃苏。言见渊於不周山，经五日，遂复从至昆仑山，三日而复返。
《唐书》曰：贞玄中，翰林待诏戴少平死，十六日复生。
《建康实录》曰：晋方士戴洋，字国流，吴兴长城人也。年十二遇病死，五日而苏。言执麾将士将往蓬莱、昆仑、积石、太室、恒、庐、衡等诸山，既而遣归。
葛洪《神仙传》曰：士燮常病，死已三日，仙人董奉以一丸药与服，以水灌之，捧其头摇消之。食顷，即开目动手，颜色如故。渐复，半日能起坐。四日后能语，遂复常。
《搜神记》曰：晋武帝世，河间郡有男女相悦，许相配適。既而男从军。积年，父母以女適人，无几忧死。男还，悲痛，乃至冢所，欲哭之，叙哀而已，不胜其情，遂发冢开棺，即时苏活，因负还家，将养数日，平复。其夫往求之，其人不还，曰： 卿妇已死，天下岂闻死人复活耶？此天赐我，非卿妇也。 於是相讼，郡县不能决，以谳廷尉，奏以精诚掷炅，感于天地，故死而更生，常理之外，非礼之所处，刑之所裁，断以还开冢者。
又曰：汉平帝玄始玄年二月，朔方广牧女子赵春病死。既棺敛，六日出棺外。自言见夫死父，曰： 年二十七，不当死。 太守谭以闻，说曰： 至阴为阳，下人为上。 其后王枚蒇位。
又曰：晋咸宁中，琅琊颜畿得病，就医张嗟使治，死於嗟家。家人迎丧，旐每绕树木不可解。送丧者或为之伤，颠仆称畿，言曰： 我寿命未应死，但服药太多，伤我五脏耳。今当复活，慎无葬我也！ 父拊而祝之曰： 若尔有命，复当更生，岂非骨肉所愿？今但欲还家，不葬尔也。 旐乃解。还家乃开棺，形骸如故，微有人色，而手爪所刮摩棺材皆伤。於是渐有气息，以绵饮沥口，能咽。遂乃出之。日久，饮食稍多，能开目视瞻，屈伸手足，然不与人相当，不能言语，饮食犹常人。如此者十馀年，家疲相供护，不复得操事。其弟弘，都绝弃人事，躬侍养，以知名州党。后气力稍更衰劣，卒后还死。
又曰：建安中，南阳贾偶，字文合，得病卒亡。死时有吏将诣太山，同名男女十人。司命阅呈，谓行吏曰： 当召某郡文合来，何以召此人？ 促遣令去。时日暮，治下有禁，不得舍。遂至郭门外大树下宿。有好女独行无伴，文合问之曰： 子似衣冠家，何为步行？姓字为谁？ 女曰： 我三河人也。父见为弋阳令。昨错召来，今得遣去。遂逼日暮，惧获瓜田李下之讥。望君之容似类贤者，是以停留，依凭左右。 文合曰： 悦子之心，愿交欢于今夕。 女曰： 闻之诸姑：妇人以贞专为德，洁白为称。 文合与相反复，终无动志。天明别去。文合死已再宿，停丧当敛。视其面有色，摸心温，半日间苏。文合将验其事，遂至弋阳。问其令，则女父也，谒之。因问令： 某月某日，君女宁卒亡而生耶？ 具说女姿颜服色言语、相反夏本末。令入问女，与文合同，大惊。乃以女配文合。
又曰：临海松阳入柳荣，从张悌拒晋军，病死舡中，二日。时军已上岸，无埋之者。忽然大呼，言人缚军帅，声激扬，遂活。人问之，言上天北斗门下卒见人缚张军帅，门下人怒荣，叱逐使去，荣惧怖，口余声发扬。其日悌战死。
《续搜神记》曰：武都太守李仲文，在郡丧女，年十八，权假葬郡城北。后有张世之代为郡。世之男子长年二十，侍从郡中。梦一女，年可十七八，颜色不常。自言前府君女，不幸早亡，会今当更生。心相爱乐，故来相就。如此五六夕，忽然昼见，解衣服，薰香殊绝，遂为夫妻，寝息，衣皆有污，如处女焉。后仲文妇遣婢视女墓，因过世之妇相闻。入室中，见此女一只履在子长床下，取之，啼泣呼言发冢，持履归以示仲文。仲文惊愕，遣问世之： 君儿何由得亡女履耶？ 世之呼儿，具陈本末。李、张并谓可怪，发棺视之。女体生肉，颜姿如故，右脚有履，左脚尾蘙。自后遂死，肉烂，不复得生。后夕女来曰： 夫妇情至谓偕老，而无状忘履，以致狙卸，不复得生。万恨之心，当复何言！ 泣涕而别。
又曰：东平冯孝将为广陵太守。儿名马子，年二十馀。独卧殿中，夜梦见女子年十八九，言： 我是前太守徐玄方女，北海人，不幸早亡。亡来至今四年，为鬼所枉杀。案《录》当年八十馀，听我更生。要当有所依凭，乃得生活。又应为君妻，能从所陈，枷慁不？ 马子答曰： 可。 遂与马子克期当出。至期日，床前头发如人，正与地平。令人扫去，愈分明。始悟是所梦见者，遂屏除左右人。便渐觉额出，次复面出。一炊顷，形体尽出。马子便令前坐对榻上，陈说语言奇妙非常。遂与马子宿息，每戒云： 我尚虚，君当衷节。 问何可得出，答曰： 出当得本生日。 生日尚未至，遂往殿中，言语声音人皆闻。女计生日至，乃具教马子出己养之法。语毕拜去。马子从其言，至日以丹雄鸡一只，黍饭一盘，清酒一升，酹其丧前，去殿十馀步祭讫，掘出开视，女身完全如故。徐徐抱出，着毡帐中，惟心下微暖，口有气。令婢四人守养之，常以青羊乳汁沥其两眼。开口能咽粥，渐渐渐能语。二百日中持杖起。一期之后，颜色肌肤气力悉复。乃遣报徐氏，上下尽来，选吉日下礼娉，为三日，遂为夫妇。生二男一女，长子字玄度，永嘉初为秘书郎；小男敬度，袒缘掾；女適济南刘子彦徵士，延世之孙也。
又曰：襄阳李除，病死中时。其妇守尸至夜三更中，崛然起坐，脱妇臂上金钏，甚遽急。妇因助脱，得，手执之，还卧。伺察之，至晓，心下更暖，遂渐渐得苏。既活，云： 吏将某去，比伴甚多。见有行货得免归者，即许吏金钏。吏令还取，故归取以与吏。吏得钏，便放令还。 
《幽明录》曰：琅琊人姓王名志，居钱塘。妻朱氏，以太玄九年病亡，有二孤儿。王复以其年四月暴死。下三日而心犹暖，经七日方苏。说初死时，有二十馀人，皆乌衣，见录录去。到朱门白壁，状如宫殿。吏朱衣素带，心挹介帻，或所被着，悉珠玉相连结，非世中仪服。复前，见一人长大，所着衣状如云气。王向叩头，自说妇已亡，馀孤儿尚小，无奈何，便流涕。此人为之动容，云： 汝命自应来，以汝孤儿，特与三年之期。 王又曰： 三年不足活儿。 煮右有一人语云： 俗尸何痴！此间三年是世中三十年。 因便送出。又三十年，王果卒。
又曰：桓玄时，牛大疫。有一人食死牛肉，因得病亡。死时见人执录，将至天上，有一贵人问云： 杆人何罪？ 对曰： 杆人坐食疫牛肉。 贵人云： 须牛以转输，肉以充百姓食，何故复杀之？ 催令还。既更生，具说其事。于是食牛肉者无复有患。
又曰：于庆无病卒。吴猛语庆子曰： 于侯算未穷，方为请命，末可殡殓。 尸卧净舍，惟心下尚暖，七日。时盛暑，庆形体向坏。猛教令属纩候气，续为作水，令以与洗并饮嗽，如此便退。日中许，庆苏。但开眼张口，不得发声。时合门欣喜，以向水洗含，吐腐血数升，能言语。三日，平复如常。说初见十数人来，执缚桎梏到狱，同辈十余人，以次语对。次未至，俄而见吴君北面陈释，听断之，王敕脱械归。所经官府，莫不迎接请谒，吴君皆与抗礼。未知悉何神耳。
《博物志》曰：汉末大乱，有发前汉时宫人冢者，宫人犹活。既出，平复如旧。魏郭后爱念之，录着宫中，常置左右。问汉时宫中事，说之了了，皆有次绪。及郭后崩，哭泣过，遂死。
又曰：魏大司马曹休所统中郎将谢漳部曲义兵奚侬恩女，年四岁，病死故，埋藏五日复生。太和三年七月，诏令休使父母持送女来视之。其年四月三日病死，四日埋藏。至八日，同虚人彩桑闻儿啼声，即语侬妻，往发视，儿生活。今能饮食如常。
《陆氏异林》曰：钟繇常数月不朝会，意性异常。或问其故，云： 常有好妇来，美丽非凡。 问者曰： 必是鬼物，可杀之。 妇人后往，不即前，止户外。繇问何以，曰： 公有相杀意。 繇曰： 无此。 勤勤呼之，乃前。繇意恨恨，有不忍心，然斫之伤髀。妇人即出，以新绵拭血竟路。明，使人寻迹之，至一大冢。木中有好妇人，形体如生人。衣青绢衫，丹绣裲裆。伤一髀，以裲裆中绵拭血。
○变化上
《礼记·月令》曰：仲春鹰化为鸠。季春田鼠化为鴽。季夏腐草为萤。季秋雀入大水为蛤。孟冬野鸡入大水为蜃。
《左传·昭二》曰：昔尧殛鲧于羽山，其神化为黄熊，以入于羽渊。
《春秋潜潭巴》曰：女子化为丈夫，贤人去位，君独居。丈夫化为女子，阴气淖，小人聚。
《汉书》曰：哀帝建平中，豫章男子化为女子，嫁为人妇，生一子。长安陈凤言：此阳变为阴，将亡继嗣自相生之像。一曰：嫁为人妇生一子者，交源一世乃绝。
《后汉书》曰：灵帝时，江夏黄氏之母，浴而化为鼋，入于深渊。其后时时出见。初簪一银钗，及见犹在其首。
又曰：建安二十二年，越巂有男子化为女子。时周群言：哀帝时亦有此，将有易代之事。至二十五年，献帝封于山阳。
《国语》曰：赵简子叹曰： 雀入海化为蛤，雉入淮化为蜃，鼋鼍鱼鳖，莫不能化；惟人不能，悲夫！ 
《洪范五行传》曰：魏襄王十三年，张仪诈得罪於秦而去。相魏，将为秦而欺夺魏君。是岁，魏有女子化为丈夫者。天若语魏曰： 勿用张仪。阴变为阳，臣将为君。 是时魏王亦觉之，不用张仪。仪免去归秦，魏无害。
《纪年》曰：周宣王时，马化为狐。
《山海经》曰：姑媱(音遥。)之山，帝女死焉。其名曰女尸，化为瑶草。其叶成，(言叶相重。瑶亦音遥，)其华黄，其实如菟丘。(菟，兔丝。)服者媚於人。(为人所媚爱。一名荒夫草。)
又曰：炎帝之女娃(恶佳切。)游於东海，溺而死，化为精卫。其状如鸟，常衔西山之木石以堙东海。
又曰：夸父与日竞走。渴，饮河，河涸不足，北饮大泽。未至，道死，弃其杖，化为邓林。
又曰：锺山，其子鼓，(此神名，钟山之子耳。)其状人面龙身。是与钦啬鲽(音邳。)杀葆江于昆仑之阳，帝乃戮之锺山之东，曰〈山〉崖。(音遥。)钦啬鲽化为鹗，(鹗，鵰属也。)鼓亦化为骏鸟。(骏音俊。)
又曰：刑天与帝争神，帝断其首，葬之常羊之山。乃以乳为目，以齐为口，操干戚以舞。是为无首民。
又曰：太室嵩高成阳西，启母化为石在焉。
《庄子》曰：北冥有鱼，其名为鲲。鲲之大，不知其几千里也。化而为鸟，其名曰鹏。
又曰：列子行，食于道仄，见百岁髑髅。攓蓬而指之曰： 惟余与爬戟而未常死，而未常生也。 种有几，得水则为继，得水土之际则为蝇蠙之衣。生于陵屯则为陵舄，陵舄得郁栖则为乌足。乌足之根为蛴螬，其叶为蝴蝶。蝴蝶胥也化而为虫，生于灶下，其状若脱，其名为驹掇。驹掇千日而化为鸟，其名为乾余胥。乾余胥之沫为斯弥，斯弥为食醯，颐辂生乎食醯。黄軦食醯，黄軦生乎九猷，九猷生乎瞀芮，瞀芮生乎腐蠸，腐蠸生乎着奚。着奚比乎不蜀，久竹不蜀。久竹生青宁，青宁生程，程生马，马生人，人又返入于机。万物皆出于机，皆入于机。(此言一气而万形，有变化而无死生也。)
又曰：苌弘死于蜀，藏其血，三年而化为碧石。
又曰：马血之为磷也，人血之为野火也，鹞之为鹯，鹯之为布谷，布谷之复为鹞也，燕之为蛤也，田鼠之为鹑也，老韭之为芫也，老羭之为猿也，(羭，状羊。)鱼卵之为虫也，此皆物植典者。
