○云
《周礼·春官》曰：眂祲，掌十辉之法，以观妖祥。四曰监，八曰叙。(郑司农曰：监，云气临日也。叙者，云有次叙，如山在日上也。)
又曰：保章氏，以五云之物，辨吉凶、水旱降、丰荒之祲像。(郑玄曰：物，色也。视日旁气云之色。降，下也。知水旱所下之国。郑司农曰：以二至二分观云色：青为虫，白为丧，赤为兵荒，黑为水，黄为丰。故《春秋传》曰：凡分至启闭，必书云物，为备故也。)
京房《易妖占》曰：天无云，云自出，且有兵；出邑，且有水；如帚如鸟，其下有兵。
《洪范五行传》曰：云者，起於山，弥於天。云，阴也。王者失中，臣下咸蔽，君不明，则云阴众多蔽天光。有云如众，谓风师法，有大兵。
《吕氏春秋》曰：乱国掷犄，众邪之所积，其云状有若犬、若马、若白鹄、若众军；其状若人，苍衣赤首不动，其名曰天冲；其状若悬旌而赤，其名曰云旌；有状若众马以斗，其名曰谓。
《春秋潜潭巴》曰：云气沐沐，不浊，贤人去位，小人登槁。
《东观汉记》曰：赌瞢围昆阳，正昼有云直营而陨，不及地而散，吏皆压佐。
袁山松《后汉书》曰：中平四年，云气如足相次，重叠弥天。
《国志历》曰：晋咸和玄年七月，云斗，声如暴风雨。
○五色云
《宋书》曰：前废帝景平二年，有云五色如锦。其年五月，司空徐羡之废帝为苜眶王。
○青云
《河图》曰：青云刺月，五穀不熟；旁多赤云，如人头，大战；月旁有赤云如杵者三，贯月，六十日内有兵战；月始出有黑云贯，名激云，不出三日，暴雨。
○黄云
崔鸿《十六国春秋》曰：后赵石勒建平四年，有赤黄云，如幕，长数十丈。其年勒死。
又曰：冉闵永兴三年，有云黄赤色，起东北，长百馀丈。是岁，闵为慕容俊所杀。
《春秋运斗枢》曰：势集於后族、群妃之党，僣，黄云四合，女讹惊邦。
《春秋感精符》曰：妻党翔则黄云入国。侯：今冬至日见云黑，有水；云黄白如人头、悬镜之状，祸流。
○赤云
《左传》曰：哀公六年，有云如众赤鸟，夹日而飞，三日。楚昭王使问周太史，太史曰： 其当王身乎！若禜之，可移於令尹、司马。 王弗荣而卒。孔子曰： 楚昭王知天道矣。不失国，宜哉！ 
○黑云
《赵书》曰：石虎建武四年，东南卒有云，黑，稍分为三匹，又贯日。日没后分为七枚，相去数十丈，其间有白云如鱼鳞。虎子韬曰： 当有刺客。 后果为太子宣所杀。
○气
《释名》曰：祲，侵也，赤黑之气相侵也。
《周礼·春官》曰：眂祲，掌十辉之法，以观妖祥。一曰祲。(郑司农云：祲，阴阳气相侵也。)
《左传》曰：昭公十五年，春，将禘子武公，戒百官。梓慎曰： 禘之日其有咎乎？吾见赤黑之祲，非祭祥也，丧气也，其在莅事乎？ 二月癸酉，禘，叔弓莅事，籥入而卒。
《春秋运斗枢》曰：赤人刺房。(赤人，贼气，而刺房。房，天王之明堂，火星也。)
《吕氏春秋》曰：乱国之王，其气有丰上敛下，有若死戤状，有若山之状，春黄、夏黑、秋苍、冬赤。
崔鸿《十六国春秋·北凉录》曰：玄始十一年春正月，飨群臣于谦光殿。沮渠蒙逊曰： 南方有恶气经天，暴兵众也。不出一旬，必有寇。 闻命治兵东苑以备之。西秦遣骑七千来袭，至县孙猴岭，闻有备而还。
《三辅旧事》曰：汉作灵台，以四孟之月登台而观，黄气为疾病，赤气为兵，黑气为水也。
○白气
《汉书》曰：哀帝建平玄年，有白气从地至天，出参下，贯太庙，广如匹布，长十馀丈。哀帝吤病候也。
《后汉书》曰：孝和永玄十六年四月丁未，紫宫中生白气，如粉絮。古为丧。
又曰：孝灵嘉平二年八月辛未，白气如匹练，冲北斗第四星。占为大战。明年冬，扬州刺史臧旻攻盗贼於建康，斩者数千级。
《蜀李书》曰：哀帝即位，有白气二道带天。望气者言：宫中有伏兵。果为邛都公所害也。
《晋书》曰：怀帝永嘉三年十二月，有白气如带，自地昇天，南北各二。至五年，石勒、刘曜、王弥皆寇洛阳，帝蒙尘于平阳，刘聪封帝为会稽公。
又曰：成帝咸和玄年，后蜀李雄玉衡二十四年，雄死，太子班立，有白气如带经天。太史占有阴谋。班不悟，为李期所杀。
《宋书》曰：文帝玄嘉二十六年十二月，夜有白气贯於北斗，属于地。至明年，魏太武至瓜步江。
《陈书》曰：文帝天嘉五年六月，夜有白气四两道，出于北斗东南，属于地。后年四月，帝崩，太子伯宗立，废为临海王。
又曰：宣帝太建五年二月，夜有白气贯于北斗紫宫，属于地。至明年，北齐至于江。
《隋书》曰：萧吉，炀帝嗣位，拜袒援少卿。行经华阴，见杨素冢上有白气属天。密言於帝，帝问其故。吉曰： 其后素家当兵祸，绝灭之像，改葬可免。 帝后谓玄感曰： 公家宜改葬。 玄感亦徵知其故，以为吉祥，托以辽东未灭，不遑私门之事。未几，玄感以反族诛。
○赤气
《汉书》曰：成帝永始三年二月，癸未夜，东方有赤白色气，大三四围，长二三丈，索索如树。南方有大树四五围，下茎十五余丈，皆不至地。谶占曰：东南植典气，状如树木，以此知四方欲动者。明年十二月己卯，尉氏男、子楚并等谋反。庚子，山阳铁官、亡徒苏令等为大贼。一日有两气同时起，而并、令等同月而俱发。
又曰：王莽建国四年夏，赤气出东南竟天。明年二月，玄帝王皇后崩。
《后汉书》曰：献帝兴平末年，夜有赤气贯紫宫。明年，改玄建安，漳揲曹氏。
《晋书》曰：惠帝太安二年，赤气竟天。又永兴二年十一月，夜有赤气竟天。其年十二月，成都王颖攻洛阳。
又曰：怀帝永嘉玄年正月，天气昼赤，有声如雷。明年，刘玄海僣位。
《宋书》曰：文帝玄嘉七年十一月，西北有赤气，中黑如旌旗。至八年，滑台为魏军围，粮尽，城中熏鼠而食之。
《后魏书》曰：庄帝永安三年十一月己丑，有赤气如雾，从显阳殿阶西南角斜属廊，高一丈，连地如绛纱，自未至戌不灭。帝见而恶之。
《隋书》曰：周静帝大定玄年，有赤气起西方，东行遍天下。七月，隋公坚禅。
又曰：隋大业末，越王侗东都留为王世充所幽，世充自立为丞相，百官总已於尚书省，受册设乐，文武陪位於厅。西有赤气如绛幔，自辰至戌而灭。旬日，世充乃杀朝士玄文都、卢楚，遂篡位。
○黑气
《史记》曰：周灵王二十年，有五黑气，如日。至景王，五大夫争权。
《后汉书》曰：灵帝光和玄年六月，有黑气堕所御温德殿庭。十月，皇后宋氏废。至中平玄年，钜鹿人张角称黄巾，帅部三十六万同反叛。
《宋书》曰：明帝太始二年二月，夜有黑气五，东西经天，南行。
《隋书》曰：梁玄帝承圣三年六月，有黑气如龙，见殿内。其年，玄帝为西魏所擒。
又曰：陈废帝临海王时十月，日入时有黑气如云，入日中。其年见废。
○雨
《史记》曰：夏桀末年，大雨水，俄为汤所放。
京房《易妖占》曰：雨鸣瓦，任威武；大臣专擅，霖雨坏道。
《尚书·洪范》曰：咎徵，曰狂，恒雨若。(君行妄，则常雨。)
《左传》曰：庄公十一年。秋，宋大水，公使吊焉，曰： 天作淫雨，害於粢盛，若之何不吊？ 对曰： 孤实不敬，天降之灾，又以为君忧，拜命之辱。 
《春秋繁露》曰：木有变则春多雨，此徭役众、赋敛重故也。
京氏《别对灾异》曰：人君擅私恩，恣意纵情，不与臣下同谋，即致偏雨夜堕也。不救，致苦雨降，万民愁劳，水绝道。其救也，兴挂算，无私党，此灾消矣。
《汉书》曰：文帝后三年秋，大雨，昼夜不绝三十五日，流杀民家。新垣平谋反之征。
又曰：昭帝时，秋大雨，自七月至十月。时帝幼，霍光专政。
又曰：成帝时，秋大雨，四十馀日。时王氏举宗在朝之应。
又曰：哀帝时，夏大雨雹。又冬大风，雨雹。其年郡国四十一雨水。明年，京师及郡国又四十一雨水。海贼张伯路与平原刘文光等攻厌次，杀令长。
又曰：王莽地皇中，赤眉杀太师羲仲，莽遣太师王匡讨之。莽兵出东都门外，天大雨沾衣。长安父老叹曰： 是为军泣。 时百姓饥荒，莽令煮草为酪，不可食，重于烦费。
又曰：四年六月，光窝傍至昆阳，莽使司徒王寻、司空王邑将兵百万围之。会天大风，飞屋瓦，雨下如注。二公兵乱，败，自相残杀，滍水为之不流。
《后汉书》曰：灵帝时，夏，京师大雨水。其秋，中常侍曹节矫诏诛袒缘陈蕃，将军窦武迁太后於北宫。至后年，京师又雨瞬旦出，其年窦太后崩。是苦雨之应也。
又曰：献帝初平初，董卓逼帝入长安。将入宫日，大雨，昼昏。卓杀袒缘袁隗、太仆袁基及男女宗族五十馀人。
又曰：献帝时，夏大雨水，时曹操杀皇后伏氏。
又曰：献帝末，司徒王允杀董卓。卓剿泐傕、郭汜攻陷长安，杀戮甚众，及收卓尸葬于郿。葬日，大风雨，雨水从藏溢，漂卓棺出於穴。俄而傕、汜皆被杀。
《后汉书》曰：建光玄年，京都及郡国二十九淫雨伤稼。是时羌反，久未平，百姓屯戍，不解愁苦。
又曰：桓帝延熹二年夏，霖雨五十馀日。是时大将军梁冀秉政。
又曰：灵帝建宁玄年夏，霖雨六十馀日。是时大将军窦武谋废中官。其年九月，长乐五官史朱瑀等共中常侍曹节起兵阙下。武败走，追斩武兄弟，死者数百人。
《魏志》曰：明帝时，大雨杀鸟雀。时帝居丧不哀，出入弋猎，故有恒雨为罚植典。
《晋书》曰：玄帝时，大雨四十馀日，昼夜雷电。时王敦兴兵，王师败绩。
又曰：成帝时，频年大雨，恒雷。时苏峻馀党犹据石头，帝幼，权在臣下也。
《齐书》曰：明帝时，王敬则为大司马。拜日，大雨洪注，文武失色。敬则后竟被诛。
崔鸿《十六国春秋》曰：后赵石勒将寇邺，霖雨三月不止。王师败李龙于臣灵口，赴水死者五百馀人。勒军大饥，相食。
又曰：石勒玄年，大霖雨，滂沱泛溢，冲山陷谷，巨松僵拔，东至于海，原隰之间皆如山积。后文鸯击勒，姚苌大败而归。后又霖雨，中山暴水，流漂巨木百万。后有季龙篡夺之事。
《隋书》曰：魏静帝时，大雨七十馀日。后玄瑾、荀济、刘思逸谋杀齐文宣，不熟，咸被诛。
又曰：北齐武成河清年，大雨，昼夜不息数十日。山东大水，人多饿死。是年匈潘愦寇并州。
又曰：后主天统三年，积阴大雨。时太后淫乱也。
《隋书》曰：文帝仁寿玄年夏，骤雨震雷，大风拔木，宜君湫水移于始平。明年，独孤皇后崩。
《唐书》曰：则天长安四年九月，霖雨兼雪，凡阴一百五十馀日。至神龙玄年正月，五王诛二张，孝和反正，方见晴霁。
又曰：德宗贞玄二十一年，顺宗风病，王叔文用事。连月阴雨，不霁。乃以宪宗为皇太子，制出日即晴。《传》所谓 皇之不极，厥罚恒阴 ，皆此类也。
○无云而雨
《春秋感精符》曰：失阳事则无云而雨。(宋均注曰：四月纯阳用事，失阳，故无云而雨也。)
《河图秘徵》曰：主急妄怒，失阳事，则主无云而雨。
京氏《别对灾异》曰：无云暴雨，何？人君封拜无功、进无德，则致不云而暴雨。过恶暴扬，诛反受罪，密云而不雨。其救也，诛强恤弱，信及兆民，云雨时也。
《隋书》曰：梁武帝时，雨自七月至十月。是时频年兴师，士卒疲敝。
又曰：玄帝承圣中，湘州贼陆纳推李洪雅为王，羽仪器甲甚精，徒党勇锐。时天日晴明，初无云雾，军发之际，忽然风雨。时人谓为 军泣 ，百姓窃言，知其败也。玄帝免ü陵太守王刹垫讨平之。
京房曰：若出军之日，无云而雨，此天泣，军没不还；雨不沾衣，名曰鬼泣，其军必败。
《抱朴子》曰：无云而雨，是为雨血，将军当扬兵讲武以应之。大雨军中，甚，必无功。
○雨土
京房《易传》曰：内淫乱，百姓劳距，则天雨土。此小人将起，是谓黄生目，土失其性则雨。尘土沙灰，皆土之类。
《尚书中候》曰：夏桀无道，山亡土崩。殷纣时，十日雨土於亳，纣竟国灭。
伏侯《古今注》曰：汉武帝玄朔四年雨土。
又曰：昭帝始玄二年雨土，昼昏。
又曰：玄帝建昭四年雨土。
《梁书》曰：武帝大同玄年，雨土。二年又雨黄尘，如雪，揽之盈掬。时帝溺於佛法，兴造尤甚。
《后魏书》曰：世宗景明四年，凉州雨土，如雾。时舅尚书令高肇专政，俄而被杀。
《隋书》曰：隋文帝开皇二年，京师雨土。四年，关中乱、饥，诸王各谋为逆。时内营都邑，后起仁寿宫，丁匠死者太半。
○雨沙
《隋书》曰：梁简文时，雨黄沙。时侯景陵上，其年人相食。
○雨灰
《隋书》曰：梁武大同年，雨灰，色黄。时帝恶人胜己，信佛法，舍身为奴，蔽贤绝道。后有侯景之乱。
○雨血
《战国策》曰：齐湣王三十一年，侵伐邻国，穷兵极武，外怨於诸侯，内失於百姓。燕剿阒毅连五国兵以伐之，湣王出走。楚使淖齿救齐，淖齿谓王曰： 夫千乘、博昌间，地方数百里，雨血沾衣；嬴博之地，圻及至泉；有人当阙而哭，求之不得，去则又闻其声。王悉知之乎？ 王曰： 不知。 淖齿曰： 天地人皆以告矣，而王不知，何得无诛！ 遂杀湣王，以与燕斗而败。
《汉书》曰：惠帝时，宜阳雨血一顷。时诸吕用事，杀三皇子，建立非嗣，退大臣王陵、赵尧、周昌。后崩，大臣共诛灭诸吕。僵尸流血之应。
又曰：哀帝时，山阳雨血，广三尺，长五尺，大者如钱，小者如麻。后二年，王莽擅朝，诛贵戚，丁傅、董贤用事。
《晋书》曰：惠帝永康玄年三月，尉氏雨血。明年正月，赵脱凶篡位，迁帝於金墉城。其后天下大兵，祸流王室。
崔鸿《十六国春秋》曰：前赵刘聪建玄玄年十二月，雨血於左司隶寺，复地。其月，又雨血东宫延明殿，彻瓦在地者深五寸。二年四月，雨血於东宫。其年十二月，又雨血於东宫，广袤顷馀。麟嘉玄年二月，雨血东宫。其月又雨血於光极殿。来年，雨血平阳，广袤十里。其月聪死，刘璨为靳、准所杀。
又曰：后赵石遵时，雨血，周遍邺城。俄为石鉴、冉闵所废。闵遂灭石氏，诛胡人。
又曰：南燕慕容超将败，东菜雨血。俄而国亡。
又曰：后蜀李势末年，天雨血，俄降於桓温也。
《隋书》曰：文帝时，突厥雍闾可汗境内雨血三日。俄而为隋师所灭。
《唐书》曰：高祖武德初，突厥处罗可汗欲侵中夏，会天雨血，三日乃止，而处罗疽发而死。
○雨肉
《后汉书》曰：桓帝时，廉县雨肉，似羊肺，大如手。时梁冀专政，盗贼攻掠。明年，梁太后崩，冀亦败。
《魏志》曰：公孙渊将亡，襄平北市生肉，长围各数丈，有头目口喙，无手足而动摇。占曰： 有形不成，有体无声，其国灭亡。 其年，司马宣王讨平之。
《晋书》曰：愍帝建兴玄年十二月，河东雨肉。刘、石拥兵，帝竟遇害。
崔鸿《十六国春秋》曰：前赵刘聪时，有流星起于牵牛，入紫宫，龙形，委曲蛇行，光照地，落于平阳北十里。视之则肉，臭闻平阳，长三十步。旁常有哭声。
《墨子》曰：殷纣末年，天雨肉，其年为周武王所灭。
○雨毛
京房曰：邪进贤退，前乐后忧，金失其性，则雨毛也。
《汉书》曰：武帝时，天雨白毛。明年又雨之。时征役繁兴，户口凋散。
《晋书》曰：武帝时，蜀雨白毛。益州刺史皇甫晏为牙门张弘谋害。
《隋书》曰：文帝开皇六年，京师雨毛，如马尾，长者二尺，馀六七寸。其月，梁士彦、宇文忻、刘昉以谋反诛。明年，发十万人筑长城；又於扬州开山造渎以通运。众役繁兴，雨毛之应。
○雨冰
《汉书》曰：桓帝时，京师雨冰。其年皇后梁氏崩，梁冀与妻自杀。
崔鸿《十六国春秋》曰：凉张骏二年九月，雨冰，状若丝纩，皆着草。
○雨花
《隋书》曰：文帝仁寿年，在仁寿宫，频天雨花，大者径寸，小者如俞荚。
又曰：毛州天雨金银花，遍四十馀里。
○雨草
京房曰：君吝禄，信衰，厥妖雨草。火失其性，则草妖。
《汉书》曰：玄帝时，雨草，而叶相摎结，大如弹丸。时帝外氏权盛。
京房曰：国破亡，若雨蘖，人主殃。
又曰：平帝时，雨草，状如玄帝。时王氏专政，至於莽，乃篡位。政在私门之家。
《宋书》曰：明帝大始四年，雨草于宫。明年，魏侵青州，杀太守。
○雨谷
《史记》曰：梁惠成王八年，雨黍于齐。
京房曰：雨五谷，人相食。
又曰：燕丹囚於秦，天雨粟於燕。后，秦灭之。
《后汉书》曰：光武末，陈留雨粟，形如稗实。
○雨鱼
《汉书》曰：成帝时，雨鱼，长五寸已下。时王氏专政。
崔鸿《十六国春秋》曰：后蜀李期末年，大雨鱼於宫中，其色黄。其年为李寿废，杀之。
又曰：夏赫连勃勃凤翔玄年五月，雨鱼于统万。时兴役尤甚。
○雨螽
《史记》曰：鲁文公三年，雨螽。刘向以为宋杀大夫而无罪、有暴虐赋敛之应。
○雨钱
《广五行记》曰：后魏宣武景明年，海陵人黄寻家贫，忽风雨，钱飞至家。后巨富，钱数万。其后被诛。
○雨水银
《隋书》曰：文帝仁寿四年八月，仁寿宫内再雨水银。又陕州雨水银。奏高祖，高祖知非祥。其年，太子逆杀，汉王谅举兵。天下将乱之应。
○雨金
《史记》曰：晋惠公二年，雨金。至六年，秦穆公涉河伐晋。
○雨续
《宋书》曰：孝武大明七年，会稽雨续，委於山泽。续如麻纻，脆似地毛。至八年，大饿，横尸原野。
○雨帛
《宋书》曰：文帝玄嘉十七年七月，张仲舒晨夕辄见门侧有赤气赫然，空中忽雨绛罗於庭中，广七八分，长五六寸，皆以笺纸系之，纸广、长与罗等，纷纷甚駃。舒恶而焚之。舒经宿暴死。
