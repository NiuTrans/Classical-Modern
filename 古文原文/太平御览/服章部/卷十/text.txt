○袍
《说文》曰：以絮曰茧，茧以缊曰袍。
《礼记·玉藻》曰：纩为茧，缊为袍。(缊，旧絮。纩，绵也。)
《释名》曰：袍，丈夫着下至跗者。袍，苞也，内衣也。
《论语》曰：衣敝缊袍，与衣狐貉者立而不耻者，其由也与！
《诗》曰：岂曰尾骭？与子同袍。
《史记》曰：秦相范睢与魏人须贾有隙，及贾使秦，睢自称张禄先生。见贾，寒，取一綈袍以赐之。及数其罪曰： 尔得无死者，将以綈袍有恋恋故人之意。 
《汉书》曰：文帝使遗单于绣袷长襦、锦袷袍各一。
《续汉书》曰：袁安为光禄勋至清，鹿袍粝食。
又曰：《与服志》曰：公主、贵人、妃以上嫁娶，得服锦绣罗縠，十二色绿袍。
《东观汉记》曰：明德马后袍极粗疏，诸王朝，望见，反以为奇。
华峤《后汉书》曰：药崧者家贫，为主无，被糟食，自此诏给帷被、皂袍。
袁山松《后汉书》曰：灵帝欲以羊续为太尉，时拜三公者皆输东园礼钱千万，中使取之，续乃举缊袍以示之，曰： 臣之所资，惟塑鼬己。 故不登公位。
《古今善言》曰：续出黄纸补袍以示使人。时人谣曰： 天下清苦羊续祖。 
又曰：桓鸾字始春，鄢弟也。少立志行，缊袍糟食不求盈馀，以浊世，耻不肯仕。
《魏略》曰：薛夏字宣声，黄初中为秘书丞，帝与夏推论《书》、《传》，未尝不终日也。帝见其衣薄，解所御袍赐之。
《蜀志》曰：彭羡字永年，姿性骄傲，多所轻忽。惟敬同郡秦安，荐之於太守许靖曰： 窃见处士绵竹秦安，膺山甫之德，履隽生之直，枕石潄流，吟咏缊袍也。 
王隐《晋书》曰：江东赐凉州刺史张骏贞金印，大袍。
又曰：郑冲以儒雅为德，莅职无幹局之誉。箪食缊袍，不营资产，世以此重之。
又曰：惠帝自邺还洛阳，赐中书监卢士鹤绫袍一领。
又曰：武帝赐桓伊钱百万，袍裹千端。
又曰：慕容冲进逼，符坚送一领锦袍遗冲，诏曰： 古者交兵，使在其间。今送一袍，以明本怀。 
《齐书》曰：卞彬《蚤虱赋·序》曰： 余居贫，布衣十年不制一袍之缊，有生所托，资其寒暑，无与易之。为之多病，起居甚疏。萦寝败絮，不能自释。 
《梁书》曰：侯景将为乱，时谣曰： 青袍白马寿阳来。 后景军中悉着青袍，景长乘白马。
又曰：临贺王正德。侯景之乱，正德为平北将军，屯朱雀航。景王，正德乃北向望阙三拜，歔欷流涕。引贼入宣阳门，与景交揖马上，退据左卫府。先是，其军普着绛袍，袍里皆碧，至是悉反之。贼以正德为天子。
《唐书》曰：武后出绯紫单罗铭襟背袍以赐文武臣，其袍文各有炯戒：诸王则饰以盘石及鹿，宰相饰以凤池，尚书饰以对雁，左右卫将军饰以麒麟，左右武卫饰以对虎，左右鹰对饰以鹰，左右千牛饰以牛，左右豹韬饰以狮子，左右金吾饰以象，又铭其襟背，作八字回文焉。
又曰：肃宗为皇太子，授册，当彼绛纱袍。太子以为与皇帝同，称辞不敢当。下百官议，帝手敕改为米明服。
又曰：薛平能守法度，理身俭薄，一绿袍十年不易，恩加朱绂，然始解去。
《庄子》曰：曾子居卫，缊袍无表，十年不制衣。
《墨子》曰：楚庄王鲜冠缊组缨，绛衣博袍，以理其国政也。
《说苑》曰：子思居卫，缊袍无里。田子方遗狐白之裘，恐其不授，谓之曰： 吾假人，遂忘之。 子思竟不授。
《盐铁论》曰：原宪之缊袍，贤於季孙之狐貉。
又曰：倪宽练袍，衣若仆妾，食若庸夫。
《东宫旧事》曰：太子纳妃，有绛绫袍一领。
《汉武内传》曰：上元夫人降，武帝服赤霜之袍云彩乱色，非锦非绣，不可得名。
《神仙传》曰：太傅杨骏使人迎孙登共语，不答，以复布袍赐之。授之，出门，从人借刀断袍，上下异处，於骏门下，又大讙斫刺。当时人谓为狂，后乃知骏当诛斩其人。
《王褒内传》曰：真人将褒见太上丈人，着流霞羽袍，芙蓉冠。
《搜神记》曰：有谈生者，年四十，无妇。夜有女，年十五六，姿颜无双，来为生妻。经三年，遂乃生一儿：曰： 慎勿以火照我。后三年可照耳。 生不能忍，照之，腰上肉如人腰，以下但枯骨。妇求去，将生入华堂奥室，以珠袍与之。生至市卖袍，睢阳王识是女袍，收栲谈生。谈生具对，呼儿似王女。
又曰：郭璞每自为卦，知其凶终。尝逢一趋走少年，便脱青丝袍与之。此人不解其意，璞曰： 身命卒当在君手，故逆相属耳。 讥芼死，果此人行刑，傍人皆为属求利。璞曰： 我常托之久矣。 此人为之嘘唏哽咽。行刑既毕，乃说如此。
《邺中记》曰：石虎临轩大会，着丹纱袍。
锺岏《良史传》曰：袁彭字伯楚，为南阳太守。政以清洁，粝食缊袍，不改其操。
《古乐府》曰：《纻歌》曰： 纻实如月，轻如云，色似银。袍以光，躯巾拂尘，制以为袍馀作巾。 
《古诗》曰：青袍似青草，长条随风舒。
魏武帝《与杨虎书》曰：今遗足下贵室错彩罗縠锦袍一领。
刘弘《教》曰：将士寒穷者给一韦袍、复帽。
刘义恭《启事》曰：诏旨以赦日所制绫纹绵布袍放生，古具袍垂重赐。
刘谧之《与天公笺》曰：体战身噤，脱衣冻坐，赖詹公借袍，南城送火。
○褐
《说文》曰：褐，短衣也。
《诗》曰：尾骭无褐，何以卒岁？(褐，毛布也。)
《左传》曰：吴申叔仪乞粮於公孙有山氏，曰： 珮玉蕊兮，余无系之；旨酒一盏兮，余与褐之。 对曰： 粱则尾簵。粗则有之。若登首山以呼庚癸，则乎诺。 (军中不得出粮，收为私隐。庾，西方，主穀。癸，北方，主水。传言吴子不与士共饥渴，所以亡。)
《韩诗外传》曰：东郭书知宋之将亡，故褰褐而过鬲其朝，曰： 宋将有荆棘，故褰褐而避之也。 居三年，宋果亡。
《史记》曰：五羖大夫，鄙人也，闻秦缪公之贤，自粥秦客，被褐食牛。期年，举之牛口之下，加之百姓之上。
又曰：赵惠文王得楚和氏璧，秦昭王遗赵王书，愿以十城易璧。赵遣蔺相如奉璧，秦王无偿城色。相如使从者衣褐怀璧，便道亡归。
又曰：娄敬，齐人，戍陇西，过洛阳，衣羊裘，因齐人虞将军求见上。虞将军欲为易其衣，不肯，曰： 臣衣帛，衣帛见；衣褐，衣褐见。 遂见上，说上西都长安。
《汉书》曰：贡禹上书云： 年老贫穷，家赀不满万钱，妻子糠豆不赡，短褐不完。 
范晔《后汉书》曰：张玄字处虚，有才略，以世乱不仕。司空张温数以礼辟，不能致。后温以车骑将军出征凉州，将行，玄自庐被褐带索要说温，不能用。
《晋书》曰：皇甫谧字士安，上疏曰： 咎繇振褐，不仁者远矣。 
陶潜《五柳先生传》曰：短褐穿结，箪瓢屡空，晏如也。
《孝子》曰：圣人被褐而怀玉。
《墨子》曰：人不可衣短褐。衣服不美，身体从容，不足观也。
《新序》曰：齐有妇人，极丑无双，号无盐女。行年四十，无所容入，衒嫁不售，乃拂短褐，自诣宣王曰： 愿当君王盛颜。 
《符子》曰：有泽父者，冠葭芦之笠，纳麓之屦，莎裳褐衣。
斐渊《记》曰：蛮夷取穀树皮，熟捶之以为褐。
赵壹《疾邪赋》曰：势家多所宜，咳唾自成珠。被褐怀金玉，兰蕙化为刍。
《古诗》曰：短褐中无絮，带断续以绳。
○衫
《释名》曰：衫，芟也。衫乘无袖端也。襦裆者当胸，一当背也。
扬雄《方言》曰：陈魏宋楚之间谓之襜，或谓之单襦。
沈约《宋书》曰：徐湛之母会稽公主。高祖微时有纳布衫袄等衣，皆是武敬皇后手自作。高祖既贵，以此衣付公主，曰： 后代若骄奢不节者，可以此示之。 
又曰：到溉为建安太守，任昉以诗赠之，求二衫，云： 铁钱两当一，百代易名实。为惠当及时，无待凉秋日。 溉答云： 余衣本百结，闽中徒八蚕。假令金如粟，讵使廉夫贪？ 
《宋书》曰：薛安都与魏战，魏多纵突骑，众军患之。安都怒甚，乃脱兜鍪，解所带铠，惟着绛衲两裆衫，马亦去具装，驰入贼阵，猛气咆〈口勃〉，所向无当其锋者。
又曰：渴盘陀国士人翦发，着毡帽、小袖衣，为衫则开颈缝前。
《齐书》曰：阳休之除散骑常侍，监修起居注。顷之，坐事左迁骁骑将军，衣两裆。文宣郊天，百僚咸从。休之为骁骑将军，衣两裆，用手持白棓。时魏收为中书令，嘲之曰： 义贞服彩。 休之曰： 我昔为常伯，首戴蝉冕。今处骁游，身被衫甲。允文允武，何必减卿？ 谈笑晏然。议曰： 服其夷旷。 
《唐书》曰：德宗在梁州，地热，未给将士春衣，上亦御夹服以视朝。左右请御衫，上曰： 从我者冬服未易，我岂可独衣衫乎？ 将士闻之，莫不流涕。
《魏文帝别传》曰：吴选曹令史长沙刘卓字德然，病荒，梦见一人，以白越单衫与之，言曰： 汝着衫，汙，火烧便洁也。 卓觉，果有衫在侧，汗辄火浣之。
《晋惠帝起居注》曰：愍怀以体上白绢单衣一领寄与妃。
《宋起居注》曰：太起二年，御史丞羊希奏山阴令谢沉亲忧未除，常着青绛衲两裆，请免沉前所居官也。
《晋东宫旧事》曰：太子纳妃，有白縠、白纱、白绢衫，并紫玉緌。
祖台之《志怪》曰：建康小吏曹着为芦山使君所迎，配以女婉。着形意不安，屡求谏退。婉潸然流涕，赋诗序别，拜赠织裈衫也。
刘敬叔《异苑》曰：毌丘俭征氵信浿，使王倾穷其东界，父老云： 曾有破舡从汉海流，得布衫，身如中国人，但两袖俱长三寸。 
○襜褕
《方言》曰：襜褕，江淮之间谓之衤童容，(常容反。)自关而西谓之襜褕，以布而无缘，谓之蓝褛。
《汉书》曰：元始五年，有一男子乘黄犊车，建黄旐，衣黄襜褕，着黄帽，诣北阙，自谓卫太子。
又曰：何并为长陵令。侍中王林卿通轻侠，倾京师，至寺，拔刀刺其建鼓，并追之。卿迫窘，乃令奴冠被其襜褕，自代乘，变服驰去。
《东观汉记》曰：耿纯率宗族宾客二千人皆缣襜褕、絺巾迎上。
又曰：更始在长安自恣，三辅苦之。又所官爵多群小，或绣面，衣锦袴、襜褕，骂詈道路。
又曰：王阜为益州太守。大将军窦宪贵盛，以绛罽襜褕与阜，阜不授。
又曰：段颎灭羌，诏赐颎钱十万，绛襜褕一领。
又曰：延岑上光武皮襜褕，宿下邑亭。亭长白言： 睢阳贼衣绛襜褕，今宿客疑是。 乃发卒来，岑卧不动，吏谢去。
《边让别传》曰：让字文礼，孔融荐让於武帝，曰： 边让为九州衣被则不足，为单衣襜褕则有馀。 
桓谭《新论》曰：余自长安归，道病，蒙絮被罽襜褕，宿下邑亭。
