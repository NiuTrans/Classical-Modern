先说平针法，含针口内温，按揉令气散，掐穴故教深。
持针安穴上，令他嗽一声，随嗽归天部，停针再至人。
再停归地部，待气候针沉，气若不来至，指甲切其经。
次提针向病，针退天地人，补必随经刺，令他吹气频。
随吹随左转，逐归天地人，待气停针久，三弹更熨温。
出针口吸气，急急闭其门，泻欲迎经取，吸则内其针。
吸时须右转，依次进天人，转针仍复吸，依法要停针。
出针吹口气，摇动大其门。
