内障金针针了时，医师治法要精微。绵包黑豆如球子，眼上安排慢熨之。
头边镇枕须平稳，仰卧三朝莫厌迟。封后或然微有痛，脑风摔动莫狐疑。
或针或熨依前法，痛极仍将火熨宜。盐白梅含止咽吐，大小便起与扶持。
高声叫唤私人欲，惊动睛轮见雪飞。三七不须汤洗面，针痕湿着痛微微。
五辛酒面周年慎，出户升堂缓步移。双眸了了康宁日，狂客嗔余泄圣机。
