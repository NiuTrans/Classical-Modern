杂病随症选杂穴，仍兼原合与八法。经络原会别论详，脏腑俞募当谨始。
根结标本理玄微，四关三部识其处。伤寒一日刺风府，阴阳分经次第取。
伤寒一日太阳风府，二日阳明之荥，三日少阳之俞，四日太阴之井，五日少阴之俞，六日厥阴之经。在表刺三阳经穴，在里刺三阴经穴，六日过经未汗，刺期门、三里，古法也。惟阳症灸关元穴为妙。
汗吐下法非有他，合谷内关阴交杵。
汗，针合谷入二分，行九九数，搓数十次，男左搓，女右搓，得汗行泻法，汗止身温出针。如汗不止，针阴市，补合谷。吐，针内关入三分，先补六次，泻三次，行子午捣臼法三次，提气上行，又推战一次，病人多呼几次，即吐；如吐不止，补九阳数，调匀呼吸，三十六度，吐止，徐出针，急扪穴；吐不止，补足三里。下，针三阴交入三分，男左女右，以针盘旋，右转六阴数毕，用口鼻闭气，吞鼓腹中，将泻插一下，其人即泄，鼻吸手泻三十六遍，方开口鼻之气，插针即泄；如泄不止，针合谷，升九阳数。凡汗、吐、下，仍分阴阳补泻，就流注穴行之尤妙。
一切风寒暑湿邪，头疼发热外关起。头面耳目口鼻病，曲池合谷为之主。
偏正头疼左右针，列缺太渊不用补。头风目眩项捩强，申脉金门手三里。
赤眼迎香出血奇，临泣太冲合谷侣。耳聋临泣与金门，合谷针后听人语。
左痛针右。眼肿血烂，泻足临泣。足临泣。俱泻。
鼻塞鼻痔及鼻渊，合谷太冲随手取。口噤喎斜流涎多，地仓颊车仍可举。
口舌生疮舌下窍，三棱刺血非粗卤。舌裂出血寻内关，太冲阴交走上部。
舌上生胎合谷当，手三里治舌风舞。牙风面肿颊车神，合谷临泣泻不数。
二陵二蹻与二交，头项手足互相与。两井两商二三间，手上诸风得其所。
手指连肩相引疼，合谷、太冲能救苦。手三里治肩连脐，脊间心后称中渚。
冷嗽只宜补合谷，三阴交泻实时住。
俱泻。舌下两边紫筋。泻足临泣。
霍乱中脘可入深，三里内庭泻几许。心痛翻胃刺劳宫，寒者少泽细手指．心痛手战少海求，若要除根阴市睹，太渊、列缺穴相连，能祛气痛刺两乳。
胁痛只须阳陵泉，腹痛公孙内关尔。疟疾素问分各经，危氏刺指舌红紫。
热者。用补。足太阳疟，先寒后热，汗出不已，刺金门。足少阳疟，寒热心惕，汗多，刺侠溪。
足阳明疟，寒久乃热，汗出喜见火光，刺冲阳。足太阴疟，寒热善呕，呕已乃衰，刺公孙。足少阴疟，呕吐甚欲闭户，刺大钟。足厥阴疟，少腹满，小便不利，刺太冲。心疟刺神门，肝疟中封，脾疟商丘，肺疟列缺，肾疟太溪，胃疟厉兑。危氏刺手十指及舌下紫肿筋出血。
痢疾合谷三里宜，甚者必须兼中膂。心胸痞满阴陵泉，针到承山饮食美，
泄泻肚腹诸般疾，三里内庭功无比。水肿水分与复溜，胀满中脘三里揣。
白痢合谷，赤痢小肠俞，赤白足三里、中膂。足三里。
俱泻。水分先用小针，次用大针，以鸡翎管透之，水出浊者死，清者生，急服紧皮丸敛之。如乡村无药，粗人体实者针之；若高人则禁针。取血法：先用针补入地部，少停泻出人部，少停复补入地部，少停泻出针，其瘀血自出。虚者只有黄水出，若脚上肿大，欲放水者，仍用此法，于复溜穴上取之。
《内经》针腹，以布缠缴。针家另有盘法：先针入二寸五分，退出二寸，只留五分在内盘之。如要取上焦包络之病，用针头迎向上刺入二分补之，使气攻上；若脐下有病，针头向下，退出二分泻之。此特备古法，初学不可轻用。
腰痛环跳委中神，若连背痛昆仑武。腰连腿疼腕骨升，三里降下随拜跪。
腰连脚痛怎生医？环跳行间与风市。
脚膝诸痛羡行间，三里申脉金门侈。脚若转筋眼发花，然谷承山法自古。
两足难移先悬钟，条口后针能步履。两足酸麻补太溪，仆参内庭盘跟楚。
补腕骨，泻足三里。用补法。用泻。脚盘痛泻内庭，脚跟痛泻仆参。
脚连胁腋痛难当，环跳阳陵泉内杵。冷风湿痹针环跳，阳陵三里烧针尾。
七疝大敦与太冲，五淋血海通男妇。大便虚秘补支沟，泻足三里效可拟。
热秘气秘先长强，大敦阳陵堪调护。小便不通阴陵泉，三里泻下溺如注。
内伤食积针三里，璇玑相应块亦消。脾病气血先合谷，后刺三阴针用烧。
烧三五壮，知痛即止。手足三里。
一切内伤内关穴，痰火积块退烦潮。吐血尺泽功无比，衄血上星与禾髎。
喘急列缺足三里，呕噎阴交不可饶。劳宫能治五般痫，更刺涌泉疾若挑。
神门专治心痴呆，人中间使祛癫妖。尸厥百会一穴美，更针隐白效昭昭。
妇人通经泻合谷，三里至阴催孕妊。死胎阴交不可缓，胞衣照海内关寻．
小儿惊风少商穴，人中涌泉泻莫深。痈疽初起审其穴，只刺阳经不刺阴。
外用笔管吹耳。虚补合谷。俱泻。
阳经谓痈从背出者，当从太阳经至阴、通谷、束骨、昆仑、委中五穴选用。从鬓出者，当从少阳经窍阴、侠溪、临泣、阳辅、阳陵泉五穴选用。从髭出者，当从阳明经厉兑、内庭、陷谷、冲阳、解溪五穴选用。从胸出者，则以绝骨一穴治之。凡痈疽已破，尻神朔望不忌。
伤寒流注分手足，太冲内庭可浮沉。熟此筌蹄手要活，得后方可度金针。
又有一言真秘诀，上补下泻值千金。
