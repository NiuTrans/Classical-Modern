十二阴阳气血，凝滞全凭针焫，细推十干五行，谨按四时八节。
出入要知先后，开合慎毋妄别，左手按穴分明，右手持针亲切。
刺荣无伤卫气，刺卫无伤荣血，循扪引导之因，呼吸调和寒热。
补即慢慢出针，泻即徐徐闭穴，发明难素玄微，俯仰歧黄秘诀。
若能劳心劳力，必定愈明愈哲，譬如闭户造车，端正出门合辙。
倘逢志士细推，不是知音莫说，了却个中规模，便是医中俊杰。
