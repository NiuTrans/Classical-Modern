甲出丘虚乙太冲，丙居腕骨是原中，丁出神门原内过，戊胃冲阳气可通，己出太白庚合谷，辛原本出太渊同，壬归京骨、阳池穴，癸出太溪、大陵中。
三焦行于诸阳，故置一俞曰原。又曰：『三焦者，水谷之道路，原气之别使也。主通行三气，经历五脏六腑。原者三焦之尊号，故所止辄为原也。』
按《难经》云：『五脏六腑之有病者，皆取其原。』王海藏曰：『假令补肝经，于本经原穴补一针；如泻肝经，于本经原穴亦泻一针。』余仿此。
