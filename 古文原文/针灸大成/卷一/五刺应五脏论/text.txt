歧伯曰： 凡刺有五，以应五脏。一曰半刺者，浅内而疾发，无针肉，如拔毛状，以取皮气，以应肺也。二曰豹文刺者，左右前后针之，中脉，以取经络之血，以应心也。三曰关刺者，直刺左右尽筋上，以取筋痹，慎无出血，以应肝也。四曰合谷刺者，左右鸡足，针于分肉之间，以取肌痹，以应脾也。五曰输刺者，直入直出，深内至骨，以取骨痹，以应肾也。 
