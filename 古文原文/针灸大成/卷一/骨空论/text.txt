黄帝问曰： 余闻风者百病之始也，以针治之奈何？ 
歧伯对曰： 风从外入，令人振寒，汗出头痛，身重恶寒，治在风府，调其阴阳，不足则补，有余则泻。大风颈项痛，刺风府。大风汗出，灸譩嘻，以手压之，令病者呼譩嘻，譩嘻应手。从风憎风，刺眉头；失枕在肩上横骨间；折使摇臂，齐肘正，灸脊中；腗络季胁引少腹而痛胀，刺譩嘻；腰痛不可以转摇，急引阴卵，刺八髎与痛上，八髎在腰尻分间；鼠瘘寒热，还刺寒府，寒府在胕膝外解营。取膝上外者，使之拜；取足心者，使之跪也。 
即攒竹刺三分，若灸三壮。即缺盆。即背阳关，针五分，灸三壮。腗谓侠脊两旁空软处。
