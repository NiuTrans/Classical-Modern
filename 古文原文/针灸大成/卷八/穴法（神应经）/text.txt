神庭：在直鼻上，入发际五分。灸七壮，止七七壮。禁针。
上星：在直鼻上，入发际一寸。针三分，以细三棱针，泄诸阳热气。灸三壮，不宜多；多则拔气上，目不明。
顖会：在上星后一寸，有陷可容豆许。灸二七壮。
前顶：在顖会后一寸五分，骨间陷中。针一分，灸三壮。
百会：在顶中陷中，容豆许，去前发际五寸，后发际七寸。针二分，灸七壮，至七七壮。
后顶：在百会后一寸五分，枕骨上。针二分，灸五壮。
风府：在项后发际上一寸，大筋内宛宛中，疾言其肉立起。针四分，禁灸，灸之，令人失音。
哑门：在项后入发际五分，宛宛中，仰头取之。针三分，禁灸，灸之，令人哑。
睛明：在目内眦头外一分许。针一分半，雀目者，久留针，后速出。禁灸。
攒竹：在两眉头小陷宛宛中。针三分，三度刺，目大明，宜用锋针出血。禁灸。
丝竹：在眉后陷中。针三分，宜泻不宜补。禁灸，灸之，令人目小无所见。
角孙：在耳廓中间，开口有空。针八分，灸三壮。
络却：在脑后，发际上两旁起肉上各一寸三分，脑后枕骨侠脑户，自发际上四寸半。针三分，灸三壮。
翳风：在耳后尖角陷中，按之耳中痛。针三分，灸七壮。
临泣：在目上，直入发际五分陷中。针三分，不宜灸。
目窗：在临泣后寸半。灸五壮，针三分，三度刺，目大明。
头维：在额角入发际，本神旁一寸五分。针三分，禁灸。
听会：在耳微前陷中，上关下一寸，动脉宛宛中，开口取之。针三分，不补。日灸五壮，止三七壮。
听宫：在耳中珠子，大如赤小豆。针三分，灸三壮。
脑空：在承灵后一寸五分，侠玉枕骨下陷中。针五分，灸三壮。
风池：在脑空下发际陷中。针一寸二分，灸不及针，日七壮，至百壮。炷不用大。
耳门：在耳前起肉当耳缺陷中。针三分。禁灸。病宜灸者，不过三壮。
颊车：在耳下八分，近前曲颊端上陷中，侧卧开口有空。针四分，灸日七壮，至七七壮，炷如大麦。
迎香：在鼻孔旁五分。针三分，禁灸。
地仓：在侠口吻旁四分，外近下有脉微微动是。针三分半，可灸日七壮，二七壮，重者七七壮。
水沟：在鼻柱下沟中央。针四分，灸不及针，水肿惟针此穴。灸日三壮，止二百壮。
承浆：在颐前唇棱下宛宛中，开口取之。针三分，灸日七壮，止七七壮，炷如小筋头大。
以上头面部。
肩井：在缺盆上，大骨前寸半，以三指按，当中指下陷中是。止可针五分，若深，令人闷倒，速补足三里。
肩髃：在肩端两骨间，有陷宛宛中，举臂取之。针八分，灸五壮，或日七壮，至二七壮。
大椎：在脊骨第一椎上，陷者宛宛中。针五分，灸随年壮。
陶道：在一椎下，俯而取之。针五分，灸五壮。
身柱：在三椎下，俯而取之。灸二七壮。
风门：在二椎下，两旁各一寸五分。针五分，灸五壮。
肺俞：在三椎下，两旁各一寸五分。灸百壮。
膏肓：在四椎下一分，五椎上二分，两旁各三寸半，四肋三间，去胛骨容侧指许。灸百壮，止千壮。
心俞：在五椎下，两旁各一寸五分。灸七壮。
膈俞：在七椎下，两旁各一寸五分。灸三壮，止百壮。
肝俞：在九椎下，两旁各一寸五分。灸七壮。
胆俞：在十椎下，两旁各一寸五分。灸二七壮。
脾俞：在十一椎下，两旁各一寸五分。灸三壮，针三分。
胃俞：在十二椎下，两旁各一寸五分。针三分，灸以年为壮。
三焦俞：在十三椎下，两旁各一寸五分。针五分，灸五壮。
肾俞：在十四椎下，两旁各一寸五分。前与脐平。灸随年壮。
大肠俞：在十六椎下，两旁各一寸五分。针三分，灸三壮。
小肠俞：在十八椎下，两旁各一寸五分。针三分，灸三壮。
膀胱俞：在十九椎下，两旁各一寸五分。针三分，灸七壮。
白环俞：在二十一椎下，两旁各一寸五分。针五分，灸三壮。
腰俞：在二十一椎下宛宛中，自大椎至此，折三尺，舒身以腹挺地，两手相重支额，纵四体，后乃取之。针八分，灸七壮，至二十一壮。
长强：在骶骨端下三分。针三分，灸三十壮。
以上肩背部。
乳根：在乳下一寸六分陷中，仰取。针三分，灸三壮。
期门：在乳旁一寸半，直下又一寸半，第二肋端缝中。其寸用胸前寸折量。针四分，灸五壮。
章门：在脐上二寸，两旁各六寸。其寸用胸前两乳间，横折八寸，约之六寸，侧卧，屈上足，伸下足，取动脉是。灸日七壮，至二七壮。
带脉：在季肋下一寸八分陷中，脐上二分两旁各七寸半。针六分，灸七壮。
膻中：在两乳间，折中取之。有陷是穴，仰而取之，禁针。灸七壮，止七七壮。
中庭：在膻中下一寸六分陷中。针三分，灸三壮。
鸠尾：在两歧骨下一寸。针三分，禁灸。
巨阙：在鸠尾下一寸。针六分，灸七壮，止七七壮。
上脘：在巨阙下一寸，脐上五寸。针八分，灸二七壮。
中脘：去蔽骨尖四寸，下至脐四寸。针八分，灸二七壮，至百壮，止四百壮。
下脘：在中脘下二寸，脐上二寸。针八分，灸二七壮。
水分：在脐上一寸。水病灸之大良。禁针，针之水尽即死。其别病针八分，灸七壮，止四百壮。
神阙：当脐中。禁针，针令人脐中疡溃，屎出者死。灸百壮。
气海：在脐下一寸半宛宛中。针八分，灸七壮，止百壮。
石门：在脐下二寸。针六分，灸二七壮，止百壮。
关元：在脐下三寸。针八分，灸百壮，至三百壮。灸不及针，孕妇禁针。
中极：在关元下一寸，脐下四寸。针八分，得气即泻。灸止百壮，或日三七壮。
会阴：在两阴间，灸三壮。
以及膺腹部。
<strong>穴法图：</strong>
头面背腹一图，内多系任、督二脉之穴。
后手足十二图，乃十二经之要穴。治症详见后。
<strong>寅、手太阴肺经</strong>
尺泽：在肘中约纹上，两筋间动脉。针三分，不宜深，灸五壮。
列缺：在手侧腕上寸半，以两手交叉，食指尽处，两筋骨罅中。针二分，灸七壮，至七七壮。
经渠：在寸口陷中，动脉应手。针二分，禁灸。
太渊：在掌后内侧，横纹头动脉中。针二分，灸三壮。
鱼际：在大指本节后白肉际。针二分，禁灸。
少商：在大指内侧，去爪甲角如韭叶许。针一分，宜用锋针出血，禁灸。
<strong>卯、手阳明大肠经</strong>
商阳：在食指内侧去爪角韭叶。针一分，灸三壮。
二间：在食指本节前内侧陷中。针三分，灸三壮。
三间：在食指本节后内侧陷中。针三分，灸三壮。
合谷：在大指次指歧骨间陷中。针三分，灸三壮。孕妇不宜针。
阳溪：在手腕中上侧两筋间陷中。针三分，灸三壮。
三里：在曲池下二寸，按之肉起锐肉端。针二分，灸三壮。
曲池：在肘外辅骨屈肘横纹头陷中，以手拱胸取之。针七分，灸七壮，日可七壮，至二百壮。
<strong>辰、足阳明胃经</strong>
伏兔：在阴市上三寸，起肉上，正跪坐取之。针五分，禁灸。
阴市：在膝盖上三寸，拜而取之。针三分，禁灸。
三里：在膝盖下三寸，胻骨大筋内，坐取之。针八分，灸止百壮。
上廉：在三里下三寸，两筋骨罅宛宛中，蹲坐取之。
下廉：在上廉下三寸，取法与上廉同。各针三分，灸七壮。
解溪：在冲阳后寸半，腕上系鞋处取之。针五分，灸三壮。
冲阳：在足跗上去陷谷二寸，骨间动脉。针五分，灸三壮。
陷谷：在足大趾次趾外间，本节后陷中，去内庭二寸。针五分，灸三壮。
内庭：在足大趾次趾外间陷中。针三分，灸三壮。
厉兑：在足大趾次趾端，去爪甲韭叶。针一分，灸一壮。
<strong>巳、足太阴脾经</strong>
隐白：在足大趾内侧，去爪角韭叶。月事不止，刺之立愈。针二分，灸三壮。
大都：在足大趾本节后，内侧肉际陷中。针三分，灸三壮。
太白：在足大趾内侧，内踝前。核骨下陷中。针三分，灸三壮。
公孙：在足大趾本节后一寸，内踝前，针四分，灸三壮。
商丘：在内踝下，微前陷中，前有中封，后有照海，其穴居中。针三分，灸三壮。
三阴交：在内踝上，除踝三寸，骨下陷中。针三分，灸三壮。
阴陵泉：在膝内侧辅骨下陷中，屈膝取之，膝横纹头下是穴，与阳陵泉相对，稍高一寸。针五分，灸七壮。
<strong>午、手少阴心经</strong>
少海：在肘内廉节后，大骨外，去肘端五分，屈肘向头取之。针三分，
灸三壮。
灵道：在掌后寸半。针三分，灸三壮。
通里：在掌后一寸陷中。针三分，灸七壮。
神门：在掌后锐骨端陷中。针三分，灸七壮。炷如小麦。
少府：在小指本节后，骨缝陷中，直劳宫。针二分，灸七壮。
少冲：在小指内侧，去爪角韭叶。针一分，灸一壮。
<strong>未、手太阳小肠经</strong>
少泽：在小指外侧，去爪角一分陷中。针一分，灸一壮。
前谷：在小指外侧，本节前陷中。针一分，灸三壮。
后溪：在小指外侧，本节后陷中。针一分，灸一壮。
腕骨：在手外侧腕前起骨下陷中，有起骨罅缝。针二分，灸三壮。
阳谷：在手外侧腕中，锐骨下陷中。针二分，灸三壮。
小海：在肘外大骨外，去肘端五分陷中，屈肘向头取之。针一分，灸二壮。
<strong>申、足太阳膀胱经</strong>
委中：在腘中央两筋间约纹内，动脉应手。针八分，禁灸。
承山：在腿肚尖下，分肉间陷中。针八分，灸止七七壮。
昆仑：在足外踝后五分，跟骨上陷中。针三分，灸三壮。
申脉：在外踝下五分陷中，容爪甲白肉际，前后有筋，上有踝骨，下有
软骨，其穴居中。针三分。
金门：在外踝下少后，丘墟后，申脉前。针一分，灸三壮。
京骨：在足外侧大骨下，赤白肉际陷中。针三分，灸七壮。
束骨：在足小趾外侧本节后肉际陷中。针三分，灸三壮。
通谷：在足小趾外侧本节前陷中。针二分，灸三壮。
至阴：在足小趾外侧，去爪角韭叶。针二分，灸三壮。
<strong>酉、足少阴肾经</strong>
涌泉：在足心，屈足蜷趾取之宛宛中白肉际。针五分，不宜出血，灸三壮。
然谷：在内踝前，大骨下陷中。针三分，不宜见血，灸三壮。
太溪：在内踝后五分，跟骨上，有动脉。针三分，灸三壮。
照海：在内踝下四分，前后有筋，上有踝骨，下有软骨，其穴居中。针三分，灸七壮。
复溜：在内踝上，除踝一寸，踝后五分，与太溪相直。针三分，灸五壮。
阴谷：在膝内辅骨后，大筋下，按之应手，屈膝乃得之。针四分，灸三壮。
<strong>戌、手厥阴心包络经</strong>
曲泽：在肘内廉，大筋内，横纹中动脉。针三分，灸三壮。
间使：在掌后横纹上三寸，两筋间陷中。针三分，灸五壮。
内关：在掌后横纹上二寸，两筋间。针五分，灸三壮。
大陵：在掌后横纹中，两筋间陷中。针五分，灸三壮。
劳宫：在掌心，屈无名指尖尽处是。针三分，灸三壮。
中冲：在中指端，去爪甲韭叶。针一分，灸一壮。
<strong>亥、手少阳三焦经</strong>
关冲：在无名指外侧去爪角韭叶。针一分，灸一壮。
液门：在小次指歧骨间，握拳取之。针三分，灸三壮。
中渚：在无名指本节后陷中，液门下一寸。针三分，灸三壮。
阳池：在手表腕上陷中。针二分，禁灸。
外关：在腕后二寸，两骨间陷中。针三分，灸五壮。
支沟：在腕后三寸，两骨间陷中。针二分，灸二七壮。
天井：在肘后大骨后，肘上一寸，两筋间陷中，叉手按膝头取之；屈肘拱胸取之。针一寸，灸三壮。
<strong>子、足少阳胆经</strong>
风市：在膝上外侧两筋间，舒手着腿，中指尽处陷中。针五分，灸五壮。
阳陵：在膝下一寸，外廉陷中，外尖骨前。针六分，灸七壮。
阳辅：在外踝上，除踝四寸，辅骨前绝骨端如前，三分，去丘墟七寸。针五分，灸三壮。
悬钟（一名绝骨）：在外踝上三寸，绝脉处是。针六分，灸五壮。
丘墟：在外踝下，如前陷中，去临泣三寸。针五分，灸三壮。
临泣：在足小趾次趾本节后陷中，去侠溪寸半。针三分，灸三壮。
侠溪：在小趾次趾歧骨间，本节前陷中。针二分，灸三壮。
窍阴：在小趾次趾外侧，去爪角韭叶。针一分，灸三壮。<br/><br/><strong>丑、足厥阴肝经</strong>
大敦：在大趾端，去爪甲韭叶。针二分，灸三壮。
行间：在大趾本节前，上下有筋，前后有小骨尖，其穴正居陷中，有动脉应手。针六分，灸三壮。
太冲：在足大趾本节后二寸，有络横连至地五会二寸骨缝罅间，动脉应手陷中。针三分，灸三壮。
中封：在内踝前一寸，贴大筋后宛宛中。针四分，灸三壮。
曲泉：在膝内侧辅骨下，大筋上，小筋下，陷中，屈膝取之，当膝曲腘
横纹头，内外两筋宛宛中。针六分，灸三壮。
