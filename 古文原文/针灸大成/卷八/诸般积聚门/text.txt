气块冷气，一切气疾：气海。
心气痛连胁：百会上脘支沟大陵三里。
结气上喘及伏梁气：中脘。
心下如杯：中脘百会。胁下积气：期门。
贲豚气：章门期门中脘巨阙气海（百壮）。
气逆：尺泽商丘太白三阴交。
喘逆：神门阴陵昆仑足临泣。
噫气上逆：太渊神门。
咳逆：支沟前谷大陵曲泉三里陷谷然谷行间临泣肺俞。<br/><br/>咳逆无所出者：先取三里后取太白肝俞太渊鱼际太溪窍阴。
咳逆振寒：少商天突（灸三壮）。
久病咳：少商天柱（灸三壮）。
厥气冲腹：解溪天突。
短气：大陵尺泽。
少气：间使神门大陵少冲三里下廉行间然谷至阴肺俞气海。
欠气：通里内庭。
诸积：三里阴谷解溪通谷上脘肺俞膈俞脾俞三焦俞。
腹中气块：块头上一穴，针二寸半，灸二七壮；块中穴，针三寸，灸三七壮；块尾一穴，针三寸半，灸七壮。
胸腹膨胀气喘：合谷三里期门乳根。
灸哮法：天突尾闾骨尖。
又背上一穴，其法：以线一条套颈上，垂下至鸠尾尖上截断，牵往后脊骨上，线头尽处是穴，灸七壮，其效不可言。
