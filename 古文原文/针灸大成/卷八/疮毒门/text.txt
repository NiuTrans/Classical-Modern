疔疮生面上与口角：灸合谷。
疔疮生手上：曲池（灸）。
疔疮生背上：肩井三里委中临泣行间通里少海太冲。
瘰疬：少海（先针皮上，候三十六息，推针入内，须定浅深，追核大小，勿出核，三上三下，乃出针）天池章门临泣支沟阳辅（灸百壮）肩井（随年壮）手三里。
痈疽发背：肩井委中，又以蒜片贴疮上灸之，如不疼，灸至疼；如疼，灸至不疼，愈多愈好。
溺水死者，经宿可救：即解死人衣带，灸脐中。
狂犬咬伤人：即灸咬处疮上。
蛇咬伤人：灸伤处三壮，仍以蒜片贴咬处，灸蒜上。
人脉微细不见，或有或无：宜于少阴经复溜穴上，用圆利针针至骨处，顺针下刺，候回阳脉，阳脉生时，方可出针。
痈疽疮毒：同杨氏骑竹马灸法。
