大小五痫：水沟百会神门金门昆仑巨阙。
惊风：腕骨。
瘈瘲，五指掣：阳谷腕骨昆仑。
摇头张口，反折：金门。
风痫，目戴上：百会昆仑丝竹空。
脱肛：百会长强。
卒疝：太冲。
角弓反张：百会。
泻痢：神阙。
赤游风：百会委中。
秋深冷痢：灸脐下二寸及三寸动脉中。
吐乳：灸中庭（在膻中下一寸六分）。
羊痫及猪痫：巨阙（灸三壮）。
口有疮蚀龈，臭秽气冲人：灸劳宫二穴，各一壮。
卒患腹痛，肚皮青黑：灸脐四边各半寸，三壮，鸠尾骨下一寸，三壮。
惊痫：顶上旋毛中（灸三壮），耳后青络（灸三壮，炷如小麦大）。
风痫，手指屈如数物者：鼻上发际宛宛中，灸三壮。
二三岁两目眦赤：大指次指间后一寸五分，灸三壮。
囟门不合：脐上、脐下各五分，二穴各三壮，灸疮未发，囟门先合。
夜啼：灸百会三壮。
肾胀偏坠：关元（灸三壮）大敦（七壮）。
猪痫如尸厥，吐沫：巨阙（三壮）。
食痫先寒热，洒淅乃发：鸠尾上五分，三壮。
羊痫：九椎下节间（灸三壮）又法：大椎三壮。
牛痫：鸠尾（三壮）又法：鸠尾、大椎各三壮。
马痫：仆参（二穴，各三壮）又法：风府、脐中各三壮。
犬痫：两手心足太阳肋户（各三壮）。
鸡痫：足诸阳（各三壮）。
牙疳蚀烂：承浆（针灸皆可）。
遍身生疮：曲池合谷三里绝骨膝眼。
腋肿，马刀疡：阳辅太冲。
热风瘾疹：肩髎曲池曲泽环跳合谷涌泉。
疡肿振寒：少海。
疥癣疮：曲池支沟阳溪阳谷大陵合谷后溪委中三里阳辅昆仑行间三阴交百虫窠。
