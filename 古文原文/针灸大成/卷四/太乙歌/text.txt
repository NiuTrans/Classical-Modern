其法：从冬至、立春数起，至立冬、中宫止，复从冬至起。
立春艮上起天留，戊寅巳丑左足求，春分左胁仓门震，乙卯日见定为仇。立夏戊辰已巳巽，阴洛宫中左手愁，夏至上天丙午日，正直膺喉离首头。立秋玄委宫右手，戊申己未坤上游，秋分仓果西方兑，辛酉还从右胁谋。立冬右足加新洛，戊戌巳亥干位收，冬至坎方临叶蛰，壬子腰尻下窍流。五脏六腑并脐腹，招摇戊巳在中州，溃治痈疽当须避，犯其天忌疾难瘳。
按《难经》太乙日游，以冬至日居叶蛰宫，数所在从一处至九日复反，如是无已，终而复始。
