<strong>九部人神禁忌歌：</strong>
一脐二心三到肘，四咽五口六在首，七脊八膝九在足，轮流顺数忌针灸。
<strong>九部人神禁忌图：</strong>
此法：一岁起脐，二岁起心，周而复始，顺数。
<strong>十干人神：</strong>
甲不治头，乙喉，丙肩，丁心，戊腹，己脾，庚腰，辛膝，壬肾，癸足。
<strong>十二支人神：</strong>
子目，丑耳，寅胸，卯齿，辰腰，巳手，午心，未足，申头，酉膝，戌阴，
亥颈。
<strong>十二部人神禁忌歌：</strong>
一心二喉三到头，四肩五背六腰求，七腹八项九足（十）膝，十一阴（十二）股是一周。
<strong>十二部人神禁忌图：</strong>
其法：一岁起心，二岁起喉，周而复始，数之。
<strong>四季人神歌：</strong>
春秋左右胁，冬夏在腰脐，四季人神处，针灸莫妄施。
<strong>逐日人神歌：</strong>
初一十一廿一起，足拇鼻柱手小指；初二十二二十二，外踝发际外踝位；初三十三二十三，股内牙齿足及肝；初四十四廿四又，腰间胃脘阳明手；初五十五廿五并，口内遍身足阳明；初六十六廿六同，手掌胸前又在胸；初七十七二十七，内踝气冲及在膝；初八十八廿八辰，腕内股内又在阴；初九十九二十九，在尻在足膝胫后；初十二十三十日，腰背内踝足跗觅。
<strong>逐时人神：</strong>
子时踝，丑时腰，寅时目，卯时面，辰时头，巳手；午时胸，未时腹，申时心，酉时背，戌时项，亥股。
<strong>逐月血忌歌：</strong>
行针须要明血忌，正丑二寅三之未，四申五卯六酉宫，七辰八戌九居巳，十亥十一月午当，腊子更加逢日闭。
<strong>逐月血支歌：</strong>
血支针灸仍须忌，正丑二寅三卯位，四辰五巳六午中，七未八申九酉部，
十月在戌十一亥，十二月于子上议。
<strong>四季避忌日：</strong>
春甲乙，夏丙丁，四季戊己，秋庚辛，冬壬癸。
<strong>男避忌日：</strong>
壬辰、甲辰、乙巳、丙午、丁未、辛未，除日戌日。
<strong>女避忌日：</strong>
甲寅、乙卯、乙酉、乙巳、丁巳、辛未，破日亥日。
<strong>针灸服药吉日：</strong>
丁卯、庚午、甲戌、丙子、壬午、甲申、丁亥、辛卯、壬辰、丙申、戊戌、己亥、己未、庚子、辛丑、甲辰、乙巳、丙午、戊申、壬子、癸丑、乙卯、丙辰、壬戌、丙戌，开日天医要安。
<strong>针灸忌日：</strong>
辛未乃扁鹊死日，白虎、月厌、月杀、月刑。
<strong>十干日不治病：</strong>
甲不治头，乙不治喉，丙不治肩，丁不治心，戊己日不治腹，庚不治腰，辛不治膝，壬不治胫，癸不治足。
按以上避忌俱不合《素问》，乃后世术家之说。惟四季避忌与《素问》相同。惟避此及尻神、逐日人神，可耳。若急病，人尻神亦不必避也。
