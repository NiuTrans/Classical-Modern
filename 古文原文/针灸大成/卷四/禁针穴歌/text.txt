脑户、顖会及神庭，玉枕、络却到承灵，颅息、角孙、承泣穴，神道、灵台、膻中明。水分、神阙、会阴上，横骨、气冲针莫行，箕门、承筋、手五里，三阳络穴到青灵。孕妇不宜针合谷，三阴交内亦通论，石门针灸应须忌，女子终身孕不成。外有云门并鸠尾，缺盆主客深晕生，肩井深时亦晕倒，急补三里
人还平。刺中五脏胆皆死，冲阳血出投幽冥，海泉、颧髎乳头上，脊间中髓伛偻形。手鱼腹陷阴股内，膝膑筋会及肾经，腋股之下各三寸，目眶关节皆通评。
