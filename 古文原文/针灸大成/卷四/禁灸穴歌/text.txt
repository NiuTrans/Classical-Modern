哑门、风府、天柱擎，承光、临泣、头维平，丝竹、攒竹、睛明穴，素髎、禾髎、迎香程。颧髎、下关、人迎去，天牖、天府、到周荣，渊液、乳中、鸠尾下，腹哀臂后寻肩贞。阳池、中冲、少商穴，鱼际、经渠一顺行，地五、阳关、脊中主，隐白、漏谷通阴陵。条口、犊鼻上阴市，伏兔、髀关、申脉迎，委中、殷门、承扶上，白环、心俞同一经。灸而勿针针勿灸，针经为此尝叮咛，庸医针灸一齐用，徒施患者炮烙刑。
