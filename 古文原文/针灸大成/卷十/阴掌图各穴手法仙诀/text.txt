自掌至天河穴为上，自天河穴至指头为下。
掐两扇门，发脏腑之汗，两手掐揉，平中指为界，壮热汗多者，揉之即止。又治急惊，口眼歪斜，左向右重，右向左重。
掐二人上马，能补肾，清神顺气，苏醒沉疴，性温和。
掐外劳宫，和脏腑之热气，遍身潮热，肚起青筋揉之效。
掐一窝风，治肚疼，唇白眼白一哭一死者，除风去热。
掐五指节，伤风被水吓，四肢常掣，面带青色用之。
掐精宁穴，气吼痰喘，干呕痞积用之。
掐威灵穴，治急惊暴死。掐此处有声可治，无声难治。
掐阳池，止头痛，清补肾水，大小便闭塞，或赤黄，眼翻白，又能发汗。
推外关，间使穴，能止转筋吐泻。外八卦，通一身之气血，开脏腑之秘结，穴络平和而荡荡也。
