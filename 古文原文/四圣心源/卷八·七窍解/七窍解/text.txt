清阳升露，爰开七窍，精神魂魄之所发，声色臭味之所司也。先圣既没，千载如梦，扶阴抑阳，辞乔入谷，箝娥青之舌，杜仪秦之口，塞瞽旷之耳，胶离朱之目。祸流今古，痛积人神！
仆也，轻试老拳，道宗目眇，略婴利镞，夏侯睛伤。双睛莫莫，原非大眼将军，一目（目荒）（目荒），竟作小冠子夏。渺尔游魂，不绝如线，操觚含毫，悲愤横集，作七窍解。
