邾文公卜迁于绎，史曰： 利于民而不利于君。 邾子曰： 命在养民，死之短长，时也。民敬利矣，迁也吉莫如之。 遂迁于绎，未几而卒。君子曰： 知命。 楚昭王之季年，有云如众赤鸟，夹日以飞三日。周太史曰： 其当王身乎？若玦之，可移于令尹、司马。 王曰： 除腹心之疾而置诸股肱，何益？不縠不有大过，天其夭诸？有罪受罚，又焉移之？ 遂弗禜。孔子曰： 楚昭王知大道矣，其不失国也宜哉！ 按宋景公出人君之言三，荧惑为之退舍；邾文、楚昭之言，亦是物也，而终不蒙福，天道远而不可知如此。
