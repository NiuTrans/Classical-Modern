今梅花诗词多用 参横 字，盖出柳子厚《龙城录》所载赵师雄事，然此实妄书，或以为刘无言所作也。其语云： 东方已白，月落参横。 且以冬半视之，黄昏时参已见，至丁夜而西没矣，安得将旦而横乎？秦少游诗： 月落参横画角哀，暗香消尽令人老。 承此误也。唯东坡云： 纷纷初疑月挂树，耿耿独与参横昏。 乃为精当。老杜有 城拥朝来客，天横醉后参 之句，以全篇老之，盖初秋所作也。
