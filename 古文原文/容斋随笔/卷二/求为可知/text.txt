 不患无位，患所以立，不患莫已知，求为可知也。 为之说者，皆以为当求为可知之行。唯谢显道云： 此论犹有求位求可知之道，在至论则不然，难用而莫我知，斯我贵矣，夫复何求？ 予以为君子不以无位为患，而以无所立为患；不以莫已知为患，而以求为可知为患。第四句盖承上文言之。夫求之有道，若汲汲然求为可知，则亦无所不至矣。
