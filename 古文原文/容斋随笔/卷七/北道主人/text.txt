秦、晋围郑，郑人谓秦盍舍郑以为东道主。盖郑在秦之东，故云。今世称主人为东道者，此也。《东汉》载北道主人，乃有三事： 常山太守邓晨会光武于巨鹿，请从击邯郸，光武曰： 伟卿以一身从我，不如以一郡为我北道主人。  又 光武至蓟，将欲南归，耿弇以为不可，官属腹心皆不肯，光武指弇曰： 是我北道主人也。   彭宠将反，光武问朱浮，浮曰 大王倚宠为北道主人，今既不然，所以失望。  后人罕引用之。
