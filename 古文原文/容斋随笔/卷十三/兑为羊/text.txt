《兑》为羊，《易》之称羊者凡三卦。《夬》之九四曰 牵羊悔亡 ，《归妹》之上六曰 土刲羊，无血 ，皆《兑》也。《大壮》内外卦为《震》与《乾》，而三爻皆称羊者，自《复》之一阳推而上之，至二为《临》，则《兑》体已见，故九三曰 羝羊触藩，羸其角， 言三阳为《泰》而消《兑》也。自是而阳上进，至于《乾》而后已。六五 丧羊于易 ，谓九三、九四、六五为《兑》也，上六复 触藩不能退 ，盖阳方《夬》决，岂容上《兑》俨然乎？九四中爻亦本《兑》，而云 羸 者，赖《震》阳之壮耳。
