原不识字
有延师教其子者，师至，主人曰： 家贫，多失礼于先生，奈何！ 师曰： 何言之谦，仆固无不可者。 主人曰： 蔬食，可乎？ 曰： 可。 主人曰： 家无臧获，凡洒扫庭除，启闭门户，劳先生为之，可乎？ 曰： 可。 主人曰： 或家人妇子欲买零星杂物，屈先生一行，可乎？ 曰： 可。 主人曰： 如此，幸甚！ 师曰： 仆亦有一言，愿主人勿讶焉。 主人问何言？师曰： 自愧幼时不学耳！ 主人曰： 何言之谦。 师曰： 不敢欺，仆实不识一字。 
小恭五两
讹诈得财，蜀人谓之敲钉锤。一广文善敲钉锤，见一生员在泮池旁出小恭，上前扭住吓之曰： 尔身列学门，擅在泮池解手，无礼已极。 饬门斗： 押至明伦堂重惩，为大不敬者戒。 生员央之曰： 生员一时错误，情愿认罚。 广文云： 好在是出小恭，若是出大恭，定罚银十两。小恭五两可也。 生员曰： 我这身边带银一块，重十两，愿分一半奉送。 广文云： 何必分，全给了我就是了。 生员说： 老师讲明，小恭五两，因何又要十两？ 广文曰： 不妨，你尽管全给了我，以后准你泮池旁再出大恭一次，让你五两。千万不可与外人说，恐坏了我的学规。 
不准纳妾
有悍妻者，颇知书。其夫谋纳妾，乃曰： 于传有之，齐人有一妻一妾。 妻曰： 若尔，则我更纳一夫。 其夫曰： 传有之乎？ 妻答曰： 河南程氏两夫。 夫大笑，无以难。又一妻，悍而狡，夫每言及纳妾，辄曰： 尔家贫，安所得金买妾耶？若有金，唯命。 夫乃从人称贷得金，告其妻曰： 金在，请纳妾。 妻遂持其金纳袖中，拜曰： 我今情愿做小罢，这金便可买我。 夫无以难。
惯撞席
一乡人做巡捕官，值按院门，太守来见，跪报云： 太老官人进。 按君怒，责之十下。次日太守来，报云： 太公祖进。 按君又责之。至第三日，太守又来，自念乡语不可，通文又不可，乃报云： 前日来的，昨日来的，今日又来了。 
先后
有人剃头于铺，其人剃发极草率，既毕，特倍与之钱而行。异日复往，其人竭力为主剃发，加倍工夫，事事周到，既已，乃少给其资。其人不服曰： 前次剃头草率，尚蒙厚赐，此番格外用心，何可如此？ 此人谓曰： 今之资，前已给过。今日所给乃前次之资也。 
狗父
陆某，善说话，有邻妇性不好笑，其友谓之曰： 汝能说一字令彼妇笑，又说一字令彼妇骂，则吾愿以酒菜享汝。 一日，妇立门前，适门前卧一犬，陆向之长跪曰： 爷！ 妇见之不觉好笑，陆复仰首向妇曰： 娘！ 妇闻之大骂。
应先备酒
妻好吃酒，屡索夫不与，叱之曰： 开门七件事：柴、米、油、盐、酱、醋、茶，何曾见个酒字？ 妻曰： 酒是不曾开门就要用的，须是隔夜先买，如何放得在开门里面？ 
偶遇知音
某生素善琴，尝谓世无知音，抑抑不乐。一日无事，抚琴消遣，忽闻隔邻，有叹息声，大喜，以为知音在是，款扉叩之，邻媪曰： 无他，亡儿存日，以弹絮为业，今客鼓此，酷类其音，闻之，不觉悲从中耳。 
帝怕妒妇
房夫人性妒悍，玄龄惧之，不敢置一妾。太宗命后召夫人，告以媵妾之流，今有定制，帝将有美女之赐。夫人执意不回，帝遣斟以恐之，曰： 若然，是抗旨矣，当饮此鸩。 夫人一举而尽，略无留难。曰： 我见尚怕，何况于玄龄？ 
仙女凡身
董永行孝，上帝命一仙女嫁之。众仙女送行，皆嘱咐曰： 去下方，若更有行孝者，千万寄个信来。 
比职
甲乙两同年初中。甲选馆职，乙授县令。甲一日乃骄语之曰： 吾位列清华，身依宸禁，与年兄做有司者，资格悬殊。他不具论，即选拜客用大字帖儿，身份体面，何啻天渊。 乙曰： 你帖上能用几字，岂如我告示中的字，不更大许多？晓谕通告，百姓无不凛遵恪守，年兄却无用处。 甲曰： 然则金瓜黄盖，显赫炫耀，兄可有否？ 乙曰： 弟牌棍清道，列满街衢，何止多兄数倍？ 甲曰： 太史图章，名标上苑，年兄能无羡慕乎？ 乙曰： 弟有朝廷印信，生杀之权，惟吾操纵，视年兄身居冷曹，图章私刻，谁来惧你？ 甲不觉词遁，乃曰： 总之翰林声价值千金。 乙笑曰： 吾坐堂时百姓口称青天老爷，岂仅千金而已耶！ 
发利市
一官新到任，祭仪门前毕，有未烬纸钱在地，官即取一锡锭藏好。门子禀曰： 老爷这是纸钱，要他何用？ 官曰： 我知道，且等我发个利市者。 
贪官
有农夫种茄不活，求计于老圃。圃曰： 此不难，每茄树下埋钱一文即活。 问其何故，答曰： 有钱者生，无钱者死。 
有理
一官最贪，一日拘两造对鞫，原告馈以五十金，被告闻知，加倍贿托。及审时，不问情由，抽签竟打原告。原告将手作五数势曰： 小的是有理的。 官亦以手覆曰： 奴才，你虽有理。 又以一手仰曰： 他比你更有理哩！ 
取金
一官出朱票，取赤金二锭，铺户送讫，当堂领价。官问： 价值几何？ 铺家曰： 平价该若干，今系老爷取用，只领半价可也。 官顾左右曰： 这等，发一锭还他。 发金后，铺户仍候领价。官曰： 价已发过了。 铺家曰： 并未曾发。 官怒曰： 刁奴才，你说只领半价，故发一锭还你，抵了一半价钱，本县不曾亏你，如何胡缠？快撵出去！ 
糊涂
一青盲人涉讼，自诉眼瞎。官曰： 你明明一双清白眼，如何诈瞎。 答曰： 老爷看小人是清白的，小人看老爷却是糊涂得紧。 
不明
一官断事不明，惟好酒怠政，贪财酷民。百姓怨恨，乃作诗以诮之云： 黑漆皮灯笼，半天萤火虫，粉墙画白虎，黄纸写乌龙，茄子敲泥磬，冬瓜撞木钟，唯知钱与酒，不管正和公。 
启奏
一官被妻踏破纱帽。怒奏曰： 臣启陛下，臣妻罗唣，昨日相争，踏破臣的纱帽。 上传旨云： 卿须忍耐，皇后有些惫赖，与朕一言不合，平天冠打得粉碎。你的纱帽只算得个卵袋。 
偷牛
有失牛而讼于官者，官问曰： 几时偷去的？ 答曰： 老爷，明日没有的。 吏在旁不觉失笑。官怒曰： 想就是你偷了。 吏洒两袖曰： 任凭老爷搜。 
避暑
官值暑月，欲觅避凉之地。同僚纷议。或曰： 某山幽雅。 或曰： 某寺清闲。 一老人进曰： 山寺虽好，总不如此座公厅，最是凉快。 官曰： 何以见得？ 答曰： 别处多有日头，独此处有天无日。 
强盗脚
乡民初次入城，见有木桶悬于城上。问人曰： 此中何物？ 应者曰： 强盗头。 及至县前，见数个木匣钉于谯楼之上，皆前官既去，而所留遗爱之靴。乡民不知，乃点首曰： 城上挂的强盗头，此处一定是强盗脚了。 
属牛
一官遇生辰，吏典闻其属鼠，乃醵黄金铸一鼠为寿。官甚喜，曰： 汝等可知奶奶生辰亦在目下乎？ 众吏曰： 不知，请问其属？ 官曰： 小我一岁，丑年生的。 
同僚
有妻、妾各居者。一日，妾欲谒妻，谋之于夫： 当如何写帖？ 夫曰： 该用 寅弟 二字。 妾问其义如何，夫曰： 同僚写帖，皆用此称呼，做官府之例耳。 妾曰： 我辈并无官职，如何亦写此帖？ 夫曰： 官职虽无，同僚总是一样。 
家属
官坐堂，众后中有撒一响屁者。官即叫： 拿来！ 隶禀曰： 老爷，屁是一阵风，吹散没影踪，叫小的如何拿得？ 官怒云： 为何徇情卖放，定要拿到。 皂无奈，只得取干屎回销： 禀老爷，正犯是走了，拿得家属在此。 
州同
一人好古董，有持文王鼎求售者，以百金买之。又一人持一夜壶至，铜色斑驳陆离，云是武王时物，亦索重价。曰： 铜色虽好，只是肚里甚臭。 答曰： 腹中虽臭，难道不是个周铜？ 
衙官隐语
衙官聚会，各问何职。一官曰： 随常茶饭掇将来，盖义取现成（县丞）也。 一官曰： 滚汤锅里下文书，乃煮（主）簿也。 一官曰： 乡下蛮子租粪窖。 问者不解，答曰： 典屎（史同音）也。 
太监观风
镇守太监观风，出 后生可畏焉 为题，众皆掩口而笑，乃问其故，教官禀曰： 诸生以题目太难，求减得一字为好。 乃笑曰： 既如此，除了 后 字，只做 生可畏焉 罢。 
武弁夜巡
一武弁夜巡。有犯夜者，自称书生会课归迟。武弁曰： 既是书生，且考你一考。 生请题，武弁思之不得，喝曰： 造化了你，今夜幸而没有题目。 
垛子助阵
一武官出征将败，忽有神兵助阵，反大胜。官叩头请神姓名，神曰： 我是垛子。 武官曰： 小将何德，敢劳垛子尊神见救。 答曰： 感汝平昔在教场从不曾伤我一箭。 
进士第
一介弟横行于乡，怨家骂曰： 兄登黄甲，与汝何干，而豪横若此？ 答曰： 尔不见匾额上面写着 进士第（弟） 么？ 
及第
一举子往京赴试，仆挑行李随后。行到旷野，忽狂风大作，将担上头巾吹下。仆大叫曰： 落地了。 主人心下不悦，嘱曰： 今后莫说落地，只说及第。 仆颔之。将行李拴好，曰： 如今恁你走上天去，再也不会及第了。 
嘲武举诗
头戴银雀顶，脚踏粉底皂。也去参主考，也来谒孔庙。颜渊喟然叹，夫子莞尔笑。子路愠见曰： 这般呆狗屎，我若行三军，都去喂马料。 
封君
有市井获封者，初见县官，甚跼蹐，坚辞上坐。官曰： 叨为令郎同年，论理还该侍坐。 封君乃张目问曰： 你也是属狗的么？ 
老父
一市井受封，初见县官，以其齿尊，称之曰： 老先。 其人含怒而归，子问其故，曰： 官欺我太甚，彼该称我老先生才是，乃作歇后语叫甚么老先。明系轻薄，我回称也不曾失了便宜。 子询问何以称呼，答曰： 我本应称他老父母官，今亦缩住后韵，只叫他声老父。 
公子封君
有公子兼封君者，父对之乃欣羡不已。讶问其故，曰： 你的爷既胜过我的爷，你的儿又胜过我的儿。 
送父上学
一人问： 公子与封君孰乐？ 答曰： 做封君虽乐，齿已衰矣。惟公子年少最乐。 其人急趋而去，追问其故，答曰： 买了书，好送家父去上学。 
纳粟诗
赠纳粟诗曰： 革车（言三百两）买得截然高（言大也），周子窗前满腹包（言草也）。有朝若遇高曾祖（言考也），焕乎其有没分毫（言文章）。 
考监
一监生过国学门，闻祭酒方盛怒两生而治之，问门上人者，然则打欤？罚欤？镦锁欤？答曰： 出题考文。 生即咈然，曰： 咦，罪不至此。 
坐监
一监生妻屡劝其夫读书，因假寓于寺中，素无书箱，乃唤脚夫以罗担挑书先往。脚夫中途疲甚，身坐担上，适生至，闻傍人语所坐《通鉴》，因怒责脚夫，夫谢罪曰： 小人因为不识字，一时坐了鉴（监），弗怪弗怪。 
咬飞边
贫子途遇监生，忽然抱住咬耳一口，生惊问其故，答曰： 我穷苦极矣。见了大锭银子，如何不咬些飞边用用。 
入场
监生应试入场方出，一故人相遇揖之，并揖路旁猪屎。生问： 此臭物，揖之何为？ 答曰： 他臭便臭，也从大肠（场）里出来的。 
书低
一生赁僧房读书，每日游玩，午后归房。呼童取书来，童持《文选》，视之曰低；持《汉书》，视之曰低；又持《史记》，视之曰低。僧大诧曰： 此三书熟其一，足称饱学，俱云低何也？ 生曰： 我要睡，取书作枕头耳。 
监生娘娘
监生至城隍庙，傍有监生案，塑监生娘娘像。归谓妻曰： 原来我们监生恁般尊贵，连你的像，早已都塑在城隍庙里了。 
监生自大
城里监生与乡下监生各要争大，城里者耻之曰： 我们见多识广，你乡里人孤陋寡闻。 两人争辩不已，因往大街同行各见所长。到一大第门首，匾上 大中丞 三字，城里监生倒看指谓曰： 这岂不是 丞中大 乃一徵验。 又到一宅，匾额是 大理卿 ，乡下监生以 卿 字认做 乡 字，忙亦倒念指之曰： 这是 乡里大 了。 两人各不见高下。又来一寺门首，上题 大士阁 ，彼此平心和议曰： 原来阁（各）士（自）大。 
王监生
一监生姓王，加纳知县到任。初落学，青衿呈书，得牵牛章，讲诵之际，忽问那 王见之 是何人，答曰： 此王诵之之兄也。 又问那 王曰 然是何人，答曰： 此王曰，叟之弟也。 曰： 妙得紧。且喜我王氏一门，都在书上。 
自不识
有监生穿大衣，带圆帽，于着衣镜中自照，得意甚，指谓妻曰： 你看镜中是何人？ 妻曰： 臭乌龟，亏你做了监生，连自（字同）都不识。 
监生拜父
一人援例入监，吩咐家人备帖拜老相公。仆曰： 父子如何用帖，恐被人谈论。 生曰： 不然，今日进身之始，他客俱拜，焉有亲父不拜之理。 仆问： 用何称呼？ 生沉吟曰： 写个 眷侍教生 罢。 父见，怒责之，生曰： 称呼斟酌切当，你自不解。父子一本至亲，故下一眷字；侍者，父坐子立也；教者，从幼延师教训；生者，父母生我也。 父怒转盛，责其不通。生谓仆曰： 想是嫌我太妄了，你去另换个晚生帖儿来罢。 
半字不值
一监生妻谓其孤陋寡闻。使劝读书。问： 读书有甚好处？ 妻曰： 一字值千金，如何无益？ 生答曰： 难道我此身半个字也不值？ 
借药碾
一监生临终，谓妻曰： 我一生挣得这副衣冠，死后必为我殡殓。 妻诺，既死穿衣套靴讫，惟圆帽左右欹侧难戴。妻哭曰： 我的天，一顶帽子也无福戴。 生复还魂张目谓妻曰： 必要戴的。 妻曰： 非不欲带，恨枕不稳耳。 生曰： 对门某医生家药碾槽，借来好做枕。 
斋戒库
一监生姓齐，家资甚富，但不识字。一日府尊出票，取鸡二只，兔一只。皂亦不识字，央齐监生看。生曰： 讨鸡二只，免一只。 皂只买一鸡回话。太守怒曰： 票上取鸡二只，兔一只，为何只缴一鸡？ 皂以监生事禀。太守遂拘监生来问，时太守适有公干，暂将监生收入斋戒库内候究。生入库，见碑上斋戒二字，认做他父亲齐成姓名，张目惊诧呜咽不止。人问何故，答曰： 先人灵座，何人设建在此，睹物伤情，焉得不哭。 
附例
一秀才畏考援例。堂试之日，至晚不能成篇，乃大书卷面曰： 惟其如此，所以如此。若要如此，何苦如此。 官见而笑曰： 写得此四句出，毕竟还是个附例。 
酸臭
小虎谓老虎曰： 今日出山，搏得一人食之，滋味甚异，上半截酸，下半截臭，究竟不知是何等人。 老虎曰： 此必是秀才纳监者。 
仿制字
一生见有投制生帖者，深叹制字新奇，偶致一远札，遂效之。仆致书回，生问见书有何话说，仆曰： 当面启看，便问老相公无恙，又问老安人好否。予曰： 俱安。 乃沉吟半晌，带笑而入，才发回书。 生大喜曰： 人不可不学，只一字用着得当，便一家俱问到，添下许多殷勤。 
春生帖
一财主不通文墨，谓友曰： 某人甚是欠通，清早来拜我，就写晚生帖。 傍一监生曰： 这倒还差不远，好像这两日秋天拜客，竟有写春生帖子的哩。 
借牛
有走柬借牛于富翁者，翁方对客，讳不识字，伪启缄视之，对来使曰： 知道了，少刻我自来也。 
哭麟
孔子见死麟，哭之不置。弟子谋所以慰之者，乃编钱挂牛体，告曰： 麟已活矣。 孔子观之曰： 这明明是一只村牛，不过多得几个钱耳。 
江心赋
有富翁同友远出，泊舟江中，偶上岸散步，见壁间题 江心赋 三字，错认 赋 字为 贼 字，惊欲走匿。友问故，指曰： 此处有贼。 友曰： 赋也，非贼也。 其人曰： 赋便赋了，终是有些贼形。 
吃乳饼
富翁与人论及童子多肖乳母，为吃其乳，气相感也。其人谓富翁曰： 若是如此，想来足下从幼是吃乳饼长大的。 
不愿富
一鬼托生时，冥王判作富人。鬼曰： 不愿富也，但求一生衣食不缺，无是无非，烧清香，吃苦茶，安闲过日足矣。 冥王曰： 要银子便再与你几万，这样安闲清福，却不许你享。 
薑字塔
一富翁问 薑 字如何写，对以草字头，次一字，次田字，又一字，又田字，又一字。其人写草壹田壹田壹，写讫玩之，骂曰： 天杀的，如何诳我，分明作耍我造成一座塔了。 
医银入肚
一富翁含银于口，误吞入，肚甚痛，延医治之。医曰： 不难，先买纸牌一副，烧灰咽之，再用艾丸炙脐，其银自出。 翁询其故，医曰： 外面用火烧，里面有强盗打劫，哪怕你的银子不出来。 
田主见鸡
一富人有余田数亩，租与张三者种，每亩索鸡一只。张三将鸡藏于背后，田主遂作吟哦之声曰： 此田不与张三种。 张三忙将鸡献出，田主又吟曰： 不与张三却与谁？ 张三曰： 初问不与我，后又与我何也？ 田主曰： 初乃无稽（鸡）之谈，后乃见机（鸡）而作也。 
讲解
有姓李者暴富而骄，或嘲之云： 一童读百家姓首句，求师解释，师曰： 赵是精赵的赵字（吴俗谓人呆为赵），钱是有铜钱的钱字，孙是小猢狲的孙字，李是姓张姓李的李字。 童又问： 倒转亦可讲得否？ 师曰： 也讲得。 童曰： 如何讲？ 师曰： 不过姓李的小猢狲，有了几个臭铜钱，一时就精赵起来。  
训子
富翁子不识字，人劝以延师训子。先学一字是一画，次二字是二画，次三字三画。其子便欣然投笔告父曰： 儿已都晓字义，何用师为？ 父喜之乃谢去。一日父欲招万姓者饮，命子晨起治状，至午不见写成。父往询之，子恚曰： 姓亦多矣，如何偏姓万，自早至今才得五百画哩！ 
