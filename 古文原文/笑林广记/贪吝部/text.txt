开当
有慕开典铺者，谋之人曰： 需本几何？ 曰： 大典万金，小者亦须千计。 其人大骇而去。更请一人问之，曰： 百金开一钱当亦可。 又辞去。最后一人曰： 开典如何要本钱，只须店柜一张，当票数纸足亦。 此人乃欣然。择期开典。至日，有持物来当者。验收讫，填空票计之。当者索银，答曰： 省得称来称去，费坏许多手脚。待你取赎时，只将利银来交便了。 
酒煮滚汤
有以淡酒宴客者。客尝之，极赞府上烹调之美。主曰： 粗肴未曾上桌，何以见得？ 答曰： 不必论其他，只这一味酒煮白滚汤，就妙极了。 
大眼
主人自食大鱼，却烹小鱼供宾，误遗大鱼眼珠于盘，为客所觉。因戏言： 欲求鱼种，归蓄之池。 主谦曰： 此小鱼耳，有何足取。 客曰： 鱼虽小，难得这双大眼睛。 
萝葡作证
有学博者，宰鸡一只，伴以萝葡制馔，邀请青衿二十辈食之。鸡魂赴冥司告曰： 杀鸡供客，此是常事，但不合一鸡供二十余客。 冥司曰： 恐无此理。 鸡曰： 萝葡作证。 及拘萝葡审问，答曰： 鸡你欺心，那日供客，只见我，何曾见你。 博士家风类如此。
出外难
客人雇船往杭州，清早打米煮饭，梢婆背着客人将淘过湿米偷起一大碗，放在灶头里，客人瞧见不便明言，坐在官舱内，连声高叫曰： 在家千日难，出外一时好。 梢婆曰： 客人说错了，在家千日好，出外一时难，因何反说呢？ 客人曰： 你既晓得我难，把灶头里一碗米，求你放在锅里罢。 
厕吏
一吏人贪婪无厌，遇物必取，人无不被害者。友人戏之曰： 观汝所为，他日出身除是管厕混斯无所耳。 吏曰： 我若司厕，一般有钱欲登厕者，禁之不许，彼必赂我；本不登厕者，逼之登厕，彼无奈何，岂患不赂我耶？ 
各挑行李
兄弟三人经商投宿，共买一鱼烹调在案，长兄唱驻云飞一句曰： 这个鱼我要中间一段儿。 二兄唱曰： 我要头和尾，谁敢来争嘴。 三弟曰： 喳，汤儿是我的。 仆夫初犹觊望，或得沾味，闻此则绝望矣，进前作揖唱曰： 告君知，明日登程，各自挑行李，那时节辛勤怨得谁，那时节辛勤怨得谁？ 
谢赏
一官坐堂，偶撒一屁，自说 爽利 二字。众吏不知，误听以为 赏吏 ，冀得欢心，争跪禀曰： 谢老爷赏！ 
请神
一吝者，家有祷事，命道士请神，乃通诚请两京神道。主人曰： 如何请这远的？ 道士答曰： 近处都晓得你的情性，说请他，他也不信。 
好放债
一人好放债。家已贫矣，止馀斗粟，仍谋煮粥放之。人问曰： 如何起利？ 答曰： 讨饭。 
大东道
好善者曰： 闻当日佛好慈悲，曾割肉喂鹰，投崖喂虎，我，欲效之。但鹰在天上，虎在山中，身上有肉，不能使啖。夏天蚊子甚多，不如舍身斋了蚊。 乃不挂帐，以血伺蚊。佛欲试其虔诚，变一虎啖之。其人大叫曰： 小意思吃些则可，若认真这样大东道，如何当得起！ 
打半死
一人性最贪，富者语之曰： 我白送你一千银子，与我打死了罢。 其人沉吟良久，曰： 只打我半死，与我五百两何如？ 
命穷
乡下亲家新制佳酿，城里亲家慕而访之，冀其留饮。适亲家他往，亲母命子款待，权为荒榻留宿。其亲母卧房止隔一壁，亲家因未得好酒到口，方在懊闷，值亲母桶上撒尿，恐声响不雅，努力将臀夹紧，徐徐滴沥而下。亲家听见，私自喜曰： 原来才在里面滴酒哩。想明早得尝其味矣。 亲母闻言，不觉失笑，下边松动，尿声急大，亲家拍掌叹息曰： 真是命穷，可惜滤酒榨袋。又撑破了。 
兄弟种田
有兄弟合种田者，禾既熟，议分。兄谓弟曰： 我取上截，你取下截。 弟讶其不平，兄曰： 不难，待明年，你取上，我取下，可也。 至次年，弟催兄下谷种，兄曰： 我今年意欲种芋头哩。 
合伙做酒
甲乙谋合本做酒，甲谓乙曰： 汝出米，我出水。 乙曰： 米若我的，如何算账？ 甲曰： 我绝不亏心，到酒熟时。只还我这些水罢了。其余多是你的。 
翻脸
穷人暑月无帐，复惜蚊烟费，忍热拥被卧。蚊其面，邻家有一鬼脸，借而带之。蚊口不能入，谓曰： 汝不过惜一文钱耳，如何便翻了脸？ 
画像
一人要写行乐图，连纸笔颜料，共送银二分。画者乃用水墨于荆川纸上，画出一背像。其人怒曰： 写真全在容颜，如何写背？ 画者曰： 我劝你莫把面孔见人罢。 
许日子
一人性极吝啬，从无请客之事。家僮偶持碗一篮，往河边洗涤，或问曰： 你家今日莫非宴客耶？ 僮曰： 要我家主人请客，除非那世里去！ 主人知而骂曰： 谁要你轻易许下他日子！ 
携灯
有夜饮者，仆携灯往候。主曰： 少时天便明，何用灯为？ 仆乃归。至天明，仆复往接。主责曰： 汝大不晓事，今日反不带灯来，少顷就是黄昏，叫我如何回去？ 
不留客
客远来久坐，主家鸡鸭满庭，乃辞以家中乏物，不敢留饭。客即借刀，欲杀己所乘马治餐。主曰： 公如何回去？ 客曰： 凭公于鸡鸭中，告借一只，我骑去便了。 
不留饭
一客坐至晌午，主绝无留饭之意。适闻鸡声，客谓主曰： 昼鸡啼矣。 主曰： 此客鸡不准。 客曰： 我肚饥是准的。 
射虎
一人为虎衔去，其子执弓逐之，引满欲射。父从虎口遥谓其子曰： 我儿须是兜脚射来，不要伤坏了虎皮，没人肯出价钱。 
吃人
一人远出回家，对妻云： 我到燕子矶，蚊虫大如鸡。后过三山硖，蚊虫大如鸭。昨在上新河，蚊虫大如鹅。 妻云： 呆子，为甚不带几只来吃。 夫笑曰： 它不吃我就够了，你还敢想去吃它！ 
悭吝
一人性最悭吝，忽感痨瘵之疾，医生诊视云： 脉气虚弱，宜用人参培补。 病者惊视曰： 力量绵薄，惟有委命听天可也。 医生曰： 参既不用，须以熟地代之，其价颇贱。 病者摇首曰： 费亦太过，愿死而已。 医知其吝啬，乃诈言曰： 别有一方，用干狗屎调黑糖一二文服之，亦可以补元神。 病者跃然起问： 不知狗屎一味，可以秃用否？ 
卖粉孩
一人做粉孩儿出卖，生意甚好。谓妻曰： 此后只做束手的，粉可稍省。 果卖去。又曰： 此后做坐倒的，当更省。 仍卖去。乃曰： 如今做头而卧者，不更省乎！ 及做就，妻提起看曰： 省则省矣，只是看看不像个人了。 
独管裤
一人谋做裤而吝布，连唤裁缝，俱以费布辞去。落后一裁缝曰： 只须三尺足矣。 其人大喜，买布与之，乃缝一脚管，令穿两足在内。其人曰： 迫甚，如何行得？ 缝匠曰： 你脱煞要省，自然一步也行不开的。 
莫想出头
一性吝者，买布一丈，命裁缝要做马衣一件，裤一条，袜一双，余布还要做顶包巾。匠每以布少辞去。落后一裁缝曰： 我做只消八尺，倒与你省却两尺，何如？ 其人大喜，缝者竟做成一长袋，将此人从头顶口用绳收紧。其人曰： 气闷极矣。 匠曰： 遇着你这悭吝鬼，自然是气闷的。省是省了，要想出头却难哩。 
因小失大
自造方便觅利者，遥见一人撩衣，知必小解。恐其往所对邻厕，乃伪为出恭，而先踞其上。小解者果赴己厕。其人不觉，偶撒一屁，带下粪来，乃大悔恨，曰： 何苦因小失大。 
七德
一家延师，供馔甚薄。一日，宾主同坐，见篱边一鸡，指问主人曰： 鸡有几德？ 主曰： 五德。 师曰： 以我看来，鸡有七德。 问： 为何多了二德？ 答曰： 我便吃得，你却舍不得。 
粪鸡
东家供师甚薄，久不买荤。一日，粪缸内淹死一鸡子，烹以为馔，师食而疑之。问其徒。徒以实告，师愤甚。少顷，主人进馆，师忙执笤帚一把，塞其口中，逼使尽食。东家曰： 笤帚如何吃得？ 师曰： 你既不肯吃笤帚，如何倒叫先生吃粪鸡。 
恶神
一神道险恶，塞者必用生人祭祷。有酬愿者，苦乏人献，特于供桌中挖孔，藏身在桌下，而伸头于桌面，俟神举箸，头忽缩下。神大怒，骂曰： 这班小鬼都是贼，才得举箸，如何就没有了。 
下饭
二子同餐，问父用何物下饭，父曰： 古人望梅止渴，可将壁上挂的腌鱼，望一望吃一口，这就是下饭了。 二子依法行之。忽小者叫云： 阿哥多看了一眼。 父曰： 咸杀了他。 
吃榧伤心
有担榧子在街卖者，一人连吃不止。卖者曰： 你买不买，如何只吃？ 答曰： 此物最能养脾。 卖者曰： 你虽养脾，我却伤心。 
卖肉忌赊
有为儿孙做马牛者。临终之日，呼诸子而问： 我死后，汝辈当如何殡殓？ 长子曰： 仰体大人惜费之心，不敢从厚，缟衣布衾，二寸之椁，墓道仅以土封。 翁攒眉良久，责其多费。次子曰： 衣衾棺椁，俱不敢用，但择稿荐一条，送于郊外，谓之火葬而已。 翁锋疾其过奢。三子默喻父意，乃诡词，以应曰： 吾父爱子之心，无所不至，既经殚力于生前，岂惜捐躯于死后？不若以大人遗体，三股均分，暂作一日之屠儿，以享百年之遗泽，何等不好？ 翁乃大笑曰： 吾儿此语，适获我心。 复戒之曰： 对门王老三。惯赖肉钱，断断不可赊。 
咬嚼不过
一人死后，转床殡殓，诸亲及众妇绕灵而哭。只见孝帏裂碎，到处飞扬，皆称怪像。特往关魂问之。乃曰： 无他。只是当众人咬嚼不过耳。 
蘸酒
有性吝者，父子在途，每日沽酒一文，虑其易竭，乃约用箸头蘸尝之。其子连蘸二次，父责之曰： 如何吃这般急酒！ 
吞杯
一人好饮，偶赴席，见桌上杯小，遂作呜咽之状。主人惊问其故，曰： 睹物伤情耳。先君去世之日，并无疾病，因友人招饮，亦似府上酒杯一般，误吞入口，咽死了的。今日复见此杯，焉得不哭？ 
好酒
父子扛酒一坛，路滑跌翻，其父大怒，子伏地痛饮。抬头谓父曰： 快些来么，难道你还要甚菜？ 
恋席
客人恋席，不肯起身。主人偶见树上一大鸟，对客曰： 此席坐久。盘中肴尽，待我砍倒此树，捉下鸟来，烹与执事侑酒，何如？ 客曰： 只恐树倒鸟飞矣。 主云： 此是呆鸟，他死也不肯动身的。 
恋酒
一人肩挑磁壶，各处货卖。行至山间，遇着一虎，咆哮而来。其人怆甚，忙将一壶掷去，其虎不退。再投一壶，虎又不退。投之将尽，止存一壶，乃高声大喊曰： 畜生畜生，你若去，也只是这一壶，你就不去，也只是这一壶了！ 
四脏
一人贪饮过度，妻子私相谋议曰： 屡劝不听，宜以阴事动之。 一日，大饮而哕。子密袖猪膈，置哕中，指以谓曰： 凡人具五脏，今出一脏矣，何以生耶？ 父熟视曰： 唐三藏尚活世，况我有四脏乎！ 
寡酒
一人以寡酒劝客，客曰： 不如拿把刀来杀了我罢。 主愕然，问： 劝酒无非好意，何出此言？ 客曰： 其实当你寡（音同剐）不过了。 
梦戏酌
一人梦赴戏酌，方定席，为妻惊醒，乃骂其妻。妻曰： 不要骂，趁早睡去，戏文还未半本哩。 梦美酒
一好饮者，梦得美酒，将热而饮之。忽被惊醒，乃大悔曰： 早知如此，恨不冷吃。 
截酒杯
使僮斟酒不满，客举杯细视良久，曰： 此杯太深，当截去一段。 主曰： 为何？ 客曰： 上半段盛不得酒，要他何用？ 
切薄肉
主有留客饭，仅用切肉一碗，既嚣且少。乃作诗以诮之。曰： 君家之刀利且锋，君家之手轻且松。切来片片如纸同，周围披转无二重。推窗忽遇微小风，顿然吹入五云中。忙忙令人觅其踪，已过巫山十二峰。 
满盘多是
客见座上无肴，乃作意谢主人，称其太费。主人曰： 一些菜也没有，何云太费？ 客曰： 满盘都是。 主人曰： 菜在那里？ 客指盘曰： 这不是菜，难道是肉不成？ 
滑字
一家延师，供膳菲薄。时值天雨，馆僮携午膳至，肉甚少。师以其来迟，欲责之。僮曰： 天雨路滑故也。 师曰： 汝可写滑字我看，如写得出，便饶你打。 僮曰： 一点儿，一点儿，又是斜坡一点儿。其余都是骨了。 
不见肉
一母命子携萝卜一篮，往河洗涤，久之不归。母往寻之，但存萝卜。知儿失足坠河，淹死水中。因大哭曰： 我的肉，我的肉，但见萝卜不见肉。 
和头多
有请客者，盘飧少而和头多，因嘲之曰： 府上的食品，忒煞富贵相了。 主问： 何以见得？ 曰： 葱蒜萝卜，都用鱼肉片子来拌的，少刻鱼肉上来，一定是龙肝凤髓做和头了。 
盛骨头
一家请客，骨多肉少。客曰： 府上的碗想是偷来的。 主人骇曰： 何出此言？ 客曰： 我只听见人家骂说， 偷我的碗，拿去盛骨头。  
收骨头
馆僮怪主人每食必尽，只留光骨于碗，乃对天祝曰： 愿相公活一百岁，小的活一百零一岁。 主问其故，答曰： 小人多活一岁，好收拾相公的骨头。 
涂嘴
或有宴会，座中客贪馋不已，肴梗既尽。馆僮愤怒而不敢言，乃以锅煤涂满嘴上，站立旁侧。众人见而讶之，问其嘴间何物，答曰： 相公们只顾自己吃罢了，别人的嘴管他则甚。 
索烛
有与善啖者同席，见盘中俱尽，呼主翁拿烛来。主曰： 得无太早乎？ 曰： 我桌上已一些不见了。 
借水
一家请客，失分一箸。上菜之后，众客朝拱举箸。其人袖手而观。徐向主人曰： 求赐清水一碗。 主问曰： 何处用之？ 答曰： 洗干净了指头，好拈菜吃。 
善求
有做客异乡者，每入席，辄狂啖不已，同席之人甚恶之。因问曰： 贵处每逢月蚀。如何护法？ 答曰： 官穿公服群聚。率兵校持兵击鼓为对，俟其吐出始散。 其人亦问同席者曰： 贵乡同否？ 答曰： 敝处不然，只是善求。 问： 如何求法？ 曰： 合掌了手，对黑月说道： 阿弥陀佛，脱煞凶了，求你省可吃些，剩点与人看看罢。  
好啖
甲好啖，手不停箸，问乙曰： 兄如何箸也不动？ 乙还问曰： 兄如何动也不住？ 
同席不认
有客馋甚，每入座。辄餮餐不已。一日与之同席，自言曾会过一次。友曰： 并未谋面，想是老兄错认了。 及上菜后，啖者低头大嚼，双箸不停。彼人大悟。曰： 是了，会便会过一次，因兄只顾吃菜，终席不曾抬头，所以认不得尊容，莫怪莫怪。 
喜属犬
一酒客讶同席者饮啖太猛，问其年，以属犬对。客曰： 幸是属犬，若属虎，连我也都吃下肚了。 
问肉
一人与瞽者同席。先上东坡肉一碗，瞽者举箸即钳而啖之。同席者恶甚。少焉复来捞取，盘中已空如也。问曰： 肉有几块？ 其人愤然答曰： 九块。 瞽者曰： 你倒吃了八块么。 
吃黄雀
两人同席共饮，碗内有黄雀四只，一人贪食其三，谓同席者曰： 兄何不用？ 其人曰： 索性放在兄腹中，省得他们拆了对。 
罚变蟹
一人见冥王，自陈一生吃素，要求个好轮回。王曰： 我哪里查考，须剖腹验之。 既剖，但见一肚馋涎。因曰： 罚你去变一只蟹，依旧吐出了罢。 
不吃素
一人遇饿虎，将遭啖，其人哀恳曰： 圈有肥猪，愿将代己。 虎许之，随至其家。唤妇取猪喂虎，妇不舍曰： 所有豆腐颇多，亦堪一饱。 夫曰： 罢么，你看这样一个狠主客，可肯吃素的么？ 
淡酒
有人宴客用淡酒者，客向主人索刀。主问曰 要他何用？ 曰： 欲杀此壶。 又问： 壶何可杀？ 答曰： 杀了他，解解水气。 
淡水
河鱼与海鱼攀亲，河鱼屡往，备扰海鱼。因语海鱼： 亲家，何不到小去处下顾一顾？ 海鱼许焉。河鱼归曰： 海头太太至矣。 遣手下择深港迎之。海鱼甫至港口便返，河鱼追问其故，答曰： 我吃不惯贵处这样淡水。 
索米
一家请客，酒甚淡。客曰： 肴馔只此足矣，倒是米求得一撮出来。 主曰： 要他何用？ 答曰： 此酒想是不曾下得米，倒要放几颗。 
