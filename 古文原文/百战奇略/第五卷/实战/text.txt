凡与敌战，若敌人势实，我当严兵以备之，则敌人必不轻动。法曰： 实而备之。 
三国，蜀先主为汉中王，拜关羽为前将军，假节钺，屯江陵。是岁，羽留兵屯公安、南郡，以备吴，而率兵攻魏将曹仁于樊。曹公遣于禁等救仁。秋，大雨，汉水泛溢，禁所督七军皆没。禁降羽，庞德被诛。梁、郏、陆浑群盗等，或遥受羽印号，为支党，羽威震华夏。
