按氏读惟顺女，幼字词臣马世奇长子瑜，闻瑜病殁，骤掣一刀，截发，夺而复掣者三，防之密终不得截，遂以首抵火，焚发几尽，且哭且踊，跽告祖母及母，求过夫家执丧，母犹豫，即掷身坠楼求死，母知志不可夺，闻于夫家。时瑜父世奇官京师，祖希尹，即具礼往迎入门，后缟衣练服，执三年丧，却甘饮蓼，砥志坚苦，瑜葬，凭棺悲恸，道路哀之。顺治戊子学臣苏铨，疏题建坊旌表。
马世奇，自京为文寄哭子曰：吾自闻儿媳矢志从一，每心幸儿之有妇，而又闻诸爱人以姑息者，恐未必能令儿之终有归也。而今儿果有妇矣！
