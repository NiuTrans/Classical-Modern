五月，谕兵部，流寇蔓延各路。兵将功罪应有监纪，时命太监陈大金、阎思印、谢文举、孙茂霖为内中军，会各抚道分入曹文诏、左良玉诸营，纪功过、催粗饷，仍发内帑四万金、素红蟒段四百匹、红素千匹，军前给赏。
用内官为监纪，即唐之鱼朝恩观军容使也。其失甚矣。呜乎！朝廷虽乏人，奈何使刑余之人，与知军国重事矣！
