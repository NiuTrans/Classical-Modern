六月十五夜，大兵数万骑乘虚直薄开原，孤城立下。十九日，以三万围镇西堡，沈铁奔溃，上乃擢熊廷弼代杨镐经略，廷弼请恢复开原，上赐剑，廷弼单骑就道。八月二日，廷弼受代。翌日，入辽阳，斩阵逃游击刘遇节等，设坛躬祭抚清开铁死事军民。
廷弼疏称沈阳空城难守，不如还守辽阳。上谕酌略缓急，因决策守辽阳，挑壕筑垣，借水为防。
