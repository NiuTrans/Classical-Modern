正月，河南贼自郧阳渡江，薄谷城，掠光化、新野、襄阳，贼六路俱集，郡兵不能支。又贼众入郢界，围均州，往荆门西北夷陵。四月，楚贼在房县，妇倍于男。总兵张金昌击败之。川贼分三道，趋掠郡县。张应昌兵败于均州。六月，总督陈奇瑜，郧抚卢象升，剿竹山、竹溪各山贼，斩获甚众，渰死、堕崖死无算。
均州谷城、光化二县，俱属襄阳府，荆门州属承天府，夷陵属荆州府，房县与竹山、竹溪二县，俱属郧阳。
