七年五月十一日辰时，大兵十余万骑至锦州城外，四面扎营，分兵两路，轮番交攻西北二面。总督赵率教同总兵左辅、副总兵朱梅，力督各营将领并力射打，炮火矢石交下如雨，自辰至戌。死者甚众。见天坠大星如斗。其落地时如天崩之状，众惊恐终夜。大兵至五鼓撤兵，锦州围解。东行至小凌河扎营。留精兵殿后。是役也，大战三次。大胜三捷。小战二十五日，无日不战。后赵率教败没于遵化。
