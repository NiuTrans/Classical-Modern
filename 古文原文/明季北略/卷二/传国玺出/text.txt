天启四年甲子九月初四日辰时，彰德府临漳县乡民邢一泰，经本县务本庄东磁州八里漳河西畔，耕地忽风火起，旋转半晌，随见河崖滩塌，声震如雷。祥光围绕，直腾而上。一泰就而视之，闪出黄白色物一块，大如斗，视有篆文，不能辨识，随报本邑生员王思桓、王灿同视，粹为至宝不敢隐匿，呈知县何可及当堂净拭，见其晶洁异常，光灿陆离，龙纽斗形，方各四寸厚三寸，重一百一十余两，其篆文日 受命于天，既寿永昌 ，览读骇异。即设香案叩拜，两院具疏，恭进朝廷。
