赵南星、杨涟、左光斗、魏大中、缪昌期、邓渼、袁化中、惠世扬、毛士龙、邹维琏、卢化鳌、夏之令、王之采、钱士晋、徐良彦、熊明遇、施天德。
初，显纯问文言过赃多少，文言宁死不扳，显纯无如之何，因采杨维垣、徐大化所奏诬本，云熊廷弼之缓狱，皆周朝瑞、黄龙光、顾大章受贿使然，并赵南星等十七人，皆汪文言居间通贿，紊乱朝政。本上，即将文言讨气绝，使无所证。显纯疏今日上，明日即传内旨缇骑四出，逮杨涟等。
