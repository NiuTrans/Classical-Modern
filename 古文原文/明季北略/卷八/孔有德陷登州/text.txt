初，崇祯四年六月乙酉，孔有德攻青州，庚寅攻登州。五年正月初二日庚子，张可大令副总兵张焘等与有德战，焘兵忽戴红巾，反兵击诸军，可大兵歼。马游击、陈良谟等死之。初三日辛丑，登州城陷。十三日辛亥，有德破黄县。十七日乙卯，以徐从治巡抚山东，谢琏巡抚登莱。四月十七日癸未，有德攻巢城，徐从治炮伤卒。六月癸卯，有德杀莱州知府朱万年。九月十四日乙酉，有德复入登州城，官军闱之。十一月，有德出战败走。十二月初三日丙寅，有德航海至黄县，及明年四月，自盖州归于大清。
