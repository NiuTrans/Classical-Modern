先是三年正月，贼帅玉嘉允陷府谷县，四年正月十六日庚寅，又掠华园沟，副总兵曹文诏击却之。及六月朔癸卯，文诏击斩嘉允于阳城。其党复推王自用为首，号曰紫金梁。其党自相名，有老回回、八金刚、闯王、闯将、八大王、扫地王、闯塌天、破甲锥、邢红娘、乱世王、混天王、显道神、乡里人、满地草等，分为三十六营。
