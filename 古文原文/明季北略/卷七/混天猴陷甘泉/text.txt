初六月二十三日辛酉，鄜州贼混天猴等，谋袭靖边，张应昌败之。二十五癸亥，混天猴、独行狼等，自甘泉犯合水，承畴率兵击，大败之。混天猴等乞降。至十一月，混天猴勾盗陷甘泉，劫饷银十万八千两，而杀知县郭永图，河西兵备张允登战死。十二月陷宜君，又陷葭州，兵备佥事郭景嵩死之。二十六日甲午，宁远总兵孙显，与贼六战俱捷。
