二月钦定逆案，魏忠贤、客氏磔死外，以七等定罪，一曰：首逆同谋，兵部崔呈秀等六人。二曰：结交近侍，都御史刘志选等十九人。三曰：结交近侍次等，大学士魏广微等十一人。四曰：逆孽军犯，东平侯魏志德等三十五人。五曰：谄附拥戴军犯，内监等十五人。六曰：结交近侍末等，俱配赎，顾秉谦等百二十八人。七曰：祠颂，照不谨例，冠带闲住，大学士黄立极等四十四人。
