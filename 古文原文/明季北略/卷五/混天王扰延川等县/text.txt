三月二十日丙子，流贼掠真宁、宁州、安化、三水。四月犯泾阳、甘峪，游击高从龙被杀。九月，大清兵围蓟州。十一月京师戒严。征四方援兵勤王，保定兵首溃，余亦多中路遁者。因与饥民合势，啸聚山泽。上命驰谕陕西巡抚刘广生，令急歼流孽，不必入卫。时大盗混天王等扰延川、米脂、清涧等县，复召前总兵杜文焕使剿之。
