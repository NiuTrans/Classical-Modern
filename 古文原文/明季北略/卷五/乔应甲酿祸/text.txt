正月六日壬戌，抚治郧阳都御史梁应泽，以汉南盗告急请兵，陕抚胡廷宴、延绥巡抚岳和声各奏流贼肆掠，刑科给事中薛国观上言：贼之炽也，由乔应甲抚奏置盗劫不问，实酿其祸，今弭盗之方，在整饬吏治，有先事堤防之法，有临时剪灭之法，有后事惩戎之法。上是之。
固原逃兵掠泾阳，又掠富平。二十九日乙酉，复掠泾阳，执游击李英。
