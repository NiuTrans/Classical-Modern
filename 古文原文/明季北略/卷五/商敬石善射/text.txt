大清裨将引六百骑往屿山，至河西忽十二骑突至，欲擒之，十二骑善射，裨将三人，皆中目而死。诸军悉前，应弦而倒，殪者甚众。大兵悉去刀发矢，十二人俱以手接，无一伤者。兵退，十二人追射，死者三百余人，矢尽乃止。盖十二人乃响马贼，商敬石为首。闻大兵入，约其党欲建功，至此忽遇耳，遂至通州镇守。营报功，守将申兵部，兵部悉隶之于麾下。时，大兵大队将至河西、天津等处，闻通州十二骑杀兵四百乃不往。
