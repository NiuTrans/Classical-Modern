大清兵至昌黎，将抵城下，时邑令左应选，初莅任，胆略过人，闻报，登城周望，谕百姓勿自恐。数日当退。即闭城，治火药，兵至列药于城，俟攻时始发，是药止及，百步外，亦不纳炮中，临敌燃火散下，须臾如火星飞坠，兵众俱伤，乃退。大兵至漷县。何大纲、张洪诗，率万骑赴救，斩一将，马世龙率骁勇五百人会之，夺车辆而还。
