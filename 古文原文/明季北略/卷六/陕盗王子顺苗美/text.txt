正月，陕西边盗王子顺苗美连逃兵众至四千，掠绥德，南围韩城，总督杨鹤、巡抚刘广生击败之。贼遁，复犯清涧，官兵追逐，贼走西川。先是，万历时朝廷念西军劳苦，预给三月粮，以为常。至是，秦旱，粟腾贵，军饷告匮，往往哗溃，亡命山谷，遂倡饥民为乱。时东事益急，廷议核兵饷，各边镇咸厘汰至数十万。乘乱兵多噪而下。
