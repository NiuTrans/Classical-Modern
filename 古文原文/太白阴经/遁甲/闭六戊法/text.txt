先置营，讫于某旬，上以刀从鬼门行起，左旋画地一周，次取其中央之土一斗，置六戊上。六戊者，天罡神也。刀即置取土之处，埋之咒曰：「太山之阳，恒山之阴。盗贼不起，虎狼不伤，城郭不完，闭以金关，千凶万恶，莫之敢犯，便于营中宿。若令出入，验之法取犊母在营，子安营外，犊子终不敢入营中，甲子旬戊在辰，余仿此。
