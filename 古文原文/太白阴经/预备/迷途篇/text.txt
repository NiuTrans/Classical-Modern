经曰：远征迷途，南北不分，当以北辰为正。
正月，昏参中、朝尾中。
二月，昏弧中、朝建星中。
三月，昏七星中、朝牵牛中。四月，昏翼中、朝婺女中。
五月，昏亢中、朝危中。
六月，昏心中、朝奎中。
七月，昏建中、朝毕中。
八月，昏牵牛中、朝觜中。
九月，昏虚中、朝柳中。
十月，昏危中、朝七星中。
十一月，昏东壁中、朝轸中。十二月，昏娄中、朝氐中。
其阴雪，则用老马引前。昔齐桓公伐孤竹，值雪迷道，驱老马寻途，不迷。
