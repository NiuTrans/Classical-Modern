经曰：於奇兵中，选骁果、谙山川井泉者，与烽子马铺土河，计会交牌，日夕逻候於庭障之外，捉生事，问敌营虚实，我之密谋，勿令游奕人知。其副使子将并久谙军旅、好身手者任。
地听，选少睡者，令枕空胡[上皿下鹿]卧，有人马行三十里外，东西南北皆有响见於胡[上皿下鹿]中，名曰：地听。可预防奸，野猪皮为胡[上皿下鹿]尤妙。
