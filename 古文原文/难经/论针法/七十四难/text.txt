曰；经言，春刺井，夏刺荥，季夏刺俞，秋刺经，冬刺合者，何谓也？
然：春刺井者，邪在肝；夏刺荥者，邪在心；季夏刺俞者，邪在脾；秋刺经者，邪在肺；冬刺合者，邪在肾。
其肝、心、脾、肺、肾，而系于春、夏、秋、冬者，何也？
然：五脏一病，辄有五也（色）。假令肝病，色青者肝也，臊臭者肝也，喜酸者肝也，喜呼者肝也，喜泣者，肝也。其病众多，不可尽言也。四时有数，而并系于春、夏、秋、冬者也。针之要妙，在于秋毫者也。
