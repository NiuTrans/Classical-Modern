曰；三焦者，何禀何生？何始何终？其治常在何许？可晓以不？
然：三焦者，水谷之道路，气之所终始也。
上焦者，在心下，下膈，在胃上口，主内而不出。其治在膻中，玉堂下一寸六分，直两乳间陷者是。
中焦者，在胃中脘，不上不下，主腐熟水谷。其治在脐傍。
下焦者，当膀胱上口，主分别清浊，主出而不内，以传导也。其治在脐下一寸。故名曰三焦，其府在气街。
