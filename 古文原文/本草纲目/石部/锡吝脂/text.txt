<strong>释名</strong><br/>此乃波斯国银矿也。一作悉蔺脂。
<strong>主治</strong><br/>目生翳膜，用火烧铜针轻点，乃傅之，不痛。又主一切风气，乃三焦消渴饮水，并入丸药用。
<strong>附方</strong><br/>《普济方》云：小儿天吊，多涎，搐搦不定。锡吝脂一两，水淘黑汁令尽，水银一分，以少枣肉研，不见星，牛黄半分，麝香半分，研匀。粳米饭丸黍米大。每服三十二丸，新汲水下，名保命丹。
