<strong>气味</strong><br/>甘、平、无毒。
<strong>主治</strong><br/>身皮死肌，中风寒热，如在车船上，除邪气，安五脏，益子精，明目，久服轻身延年。下气坚肌，续绝补中，疗五劳七伤，虚损少气，止痢，久服悦泽不老，耐寒暑，志高神仙。主下痢肠癖补肾冷。
<strong>附方</strong><br/>痰饮头痛，往来寒热；云母粉二两炼过，恒山一两，为末。每服方寸匕，汤服敢吐，忌生葱，生菜。小儿下痢，赤白及水痢。云母半两，煮白粥调服之。一切恶疮；云母粉傅之。风热汗出；水和云母粉服三钱，不过再服立愈。
