诸侯势足以专制，力足以行逆，虽令冠处女，勿谓无敢。势不足以专制，力不足以行逆，虽生夏育，有仇雠之怨，犹之无伤也。然天下当今恬然者，遇诸侯之俱少也。后不至数岁，诸侯偕冠，陛下且见之矣。岂不苦哉！力当能为而不为，畜乱宿祸，高拱而不忧，其纷也宜也，甚可谓不知且不仁。
夫秦日夜深惟，苦心竭力，以除六国之忧。今陛下力制天下，颐指如意而，故成六国之祸，难以言知矣。苟身常无意，但为祸未，在所制也。乱媒日长，孰视而不定，万年之后，传之老母弱子，使曹勃不宁制，可谓仁乎？
