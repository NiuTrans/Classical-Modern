暴瘅内逆，肝肺相搏，血溢鼻口，取天府，此为胃之大五部也（五部，按《灵枢》云∶阳逆头痛，胸满不得息，取人迎。暴喑气哽，刺扶突与舌本出血。暴聋气蒙，耳目不明，取天牖。暴拘挛痫，足不任身者，取天柱。暴痹内逆，肝肺相搏，血溢鼻口，取天府，此为胃之五大俞五部也。今士安散作五穴于篇中，此特五部之一耳）。衄而不止，血流，取足太阳；大衄血，取手太阳；不已刺腕骨下；不已，刺中出血。
鼻鼽衄，上星主之。先取噫嘻，后取天牖、风池。鼻管疽发为厉，脑空主之。鼻鼽不利，窒洞气塞，僻多，鼽衄有痈，迎香主之。鼽衄出，中有悬痈宿肉，窒洞不通，不知香臭，素主之。鼻窒口僻，清出不可止，鼽衄有痈，禾主之。鼻中息肉不利，鼻头额中痛，鼻中有蚀疮，龈交主之。鼻鼽不得息，不收，不知香臭，及衄不止，水沟主之。衄血不止，承浆及委中主之。鼻不利，前谷主之。衄，腕骨主之。
