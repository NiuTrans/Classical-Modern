婴儿病，在头毛皆逆上者死。婴儿耳间青脉起者，，腹痛。大便青瓣，飧泄，脉大，手足寒，难已；飧泄，脉小，手足温者，易已。
惊痫脉五，针手足太阴各五，刺经太阳者五，刺手足少阴经络傍者一，足阳明一，上踝五寸刺三针。
小儿惊痫，本神及前顶、囟会、天柱主之。如反视，临泣主之。小儿惊痫加螈，脊急强，目转上插，缩筋主之。小儿惊痫，螈脊强互相引，长强主之。小儿食晦头痛，噫嘻主之。小儿痫发，目上插，攒竹主之。小儿脐风，目上插，刺丝竹空主之。小儿痫，呕吐泄注，惊恐失精，瞻视不明眵，脉及长强主之。小儿惊痫不得息，颅息主之。小儿惊痫如有见者，列缺主之，并取阳明络。小儿口中腥臭，胸胁满，劳宫主之。小儿咳而泄，不欲食者，商丘主之。小儿痫，手足扰，目昏口噤，溺黄，商丘主之。小儿痫，遗精溺，虚则病诸痫癫，实则闭癃，少腹中热，善寐，大敦主之。小儿脐风，口不开，善惊，然谷主之。小儿腹满不能食饮，悬钟主之。小儿马痫，仆参及金门主之。风从头至足，螈，口闭不能开，每大便腹暴满，按之不下，嚏，悲，喘，昆仑主之。
