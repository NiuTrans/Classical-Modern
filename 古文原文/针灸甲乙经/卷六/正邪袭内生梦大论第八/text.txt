黄帝问曰∶淫邪泮衍奈何？岐伯对曰∶正邪从外袭内，未有定舍，反淫于脏，不得定处，与荣卫俱行，而与魂魄飞扬，使人卧不得安而喜梦。凡气淫于腑，则梦有余于外，不足于内；气淫于脏，则梦有余于内，不足于外。曰∶有余不足有形乎？曰∶阴盛则梦涉大水而恐惧，阳盛则梦大火而燔，阴阳俱盛则梦相杀毁伤。上盛则梦飞，下盛则梦堕。甚饱则梦予，甚饥则梦取。肝气盛则梦怒。肺气盛则梦哭泣，恐惧飞扬。心气盛则梦喜笑及恐怖。脾气盛则梦歌乐体重，手足不举。肾气盛则梦腰脊两解而不属。凡此十二盛者，至而泻之立已。厥气客于心，则梦见丘山烟火，客于肺，则梦飞扬，见金铁之器及奇物。客于肝，则梦见山林树木。客于脾，则梦见丘陵大泽，坏屋风雨。客于肾，则梦临渊，没居水中。
客街（一作冲衢）。客于胆，则梦见斗讼自刳。客于阴器，则梦接内。客于项，则梦斩首。客于，则梦行走不能前，及居深地苑中。客于股肱，则梦礼节拜跪。客于胞，则梦溲便利。凡此十五不足者，至而补之立已。
