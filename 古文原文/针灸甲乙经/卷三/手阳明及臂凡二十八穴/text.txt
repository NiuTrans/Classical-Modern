大肠合手阳明，出于商阳。<strong>商阳</strong>者，金也。一名绝阳，在手大指次指内侧，去爪甲角如韭叶，手阳明脉之所出也，为井。刺入一分，留一呼，灸三壮。
<strong>二间</strong>者，水也。一名间谷，在手大指次指本节前内侧陷者中，手阳明脉之所留也，为荥。刺入三分，留六呼，灸三壮。
<strong>三间</strong>者，木也。一名少谷，在手大指次指本节后内侧陷者中，手阳明脉之所注也，为俞。刺入三分，留三呼，灸三壮。
<strong>合谷</strong>，一名虎口，在手大指次指间，手阳明脉之所过也，为原。刺入三分，留六呼，灸三壮。
<strong>阳溪</strong>者，火也。一名中魁，在腕中上侧两傍间陷者，手阳明脉之所行也，为经。刺入三分，留七呼，灸三壮。
<strong>偏历</strong>，手阳明络，在腕后三寸，别走太阴者，刺入三分，留七呼，灸三壮。
<strong>温溜</strong>，一名逆注，一名蛇头，手阳明，在腕后少士五寸，大士六寸，刺入三分，灸三壮。（大士、少士，调大人、小儿也。）下廉，在辅骨下，去上廉一寸，恐（疑误）辅齐兑肉其分外邪，刺入五分，留五呼，灸三壮。
<strong>上廉</strong>，在三里下一寸，其分抵阳明之会外邪，刺入五分，灸五壮。
<strong>手三里</strong>，在曲池下二寸，按之肉起兑肉之端，刺入三分，灸三壮。
<strong>曲池</strong>者，土也。在肘外辅骨肘骨之中，手阳明脉之所入也，为合。以手按胸取之，刺入五寸，留七呼，灸三壮。
<strong>肘</strong>，在肘大骨外廉陷者中，刺入四分，灸三壮。
<strong>五里</strong>，在肘上三寸，行向里大脉中央，禁不可刺，灸三壮。
<strong>臂</strong>，在肘上七寸，肉端，手阳明络之会，刺入三分，灸三壮。
