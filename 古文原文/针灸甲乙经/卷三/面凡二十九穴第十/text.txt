<strong>悬颅</strong>，在曲周颞中，足少阳脉气所发，刺入三分，留七呼，灸三壮。（气府注云∶在曲角上，颞之中。）
<strong>颔厌</strong>，在曲周颞上廉，手少阳、足阳明之会，刺入七分，留七呼，灸三壮。（气府注云∶在曲角颞之上廉，刺深令人耳无闻。）
<strong>悬厘</strong>，在曲周颞下廉，手足少阳、阳明之会，刺入三分，留七呼，灸三壮。（气府注云∶在曲角颞之上刺深令人耳无闻。）
<strong>阳白</strong>，在眉上一寸直瞳子，足少阳、阳维之会，刺入三分，灸三壮。（气府注云足阳明、阴维二脉之会。今详阳明之经不到于此，又阴维不与阳明会，疑《素问注》非是。）
<strong>攒竹</strong>，一名员在，一名始光，一名夜光，又名明光，在眉头陷者中，足太阳脉气所发，刺入三分，留六呼，灸三壮。
<strong>丝竹空</strong>，一名巨，在眉后陷者中，足少阳脉气所发，刺入三分，留三呼，不宜灸，灸之不幸令人目小及盲。（气府论注云手少阳，又云留六呼。）
<strong>睛明</strong>，一名泪孔，在目内外，手足太阳、足阳明之会，刺入六分，留六呼，灸三壮。（气府论注云∶手足太阳、足阳明、阴阳跷五脏之会。）
<strong>瞳子</strong>，在目外去五分，手太阳、手足少阳之会，刺入三分，灸三壮。
<strong>承泣</strong>，一名鼷穴，一名面，在目下七分，直目瞳子，阳跷、任脉、足阳明之会，刺入三分，不可灸。
<strong>四白</strong>，在目下一寸，向骨（即颧骨）颧空，足阳明脉气所发，刺入三分，灸七壮。（气府论注云∶刺入四分，不可灸。）
<strong>颧</strong>，一名兑骨，在面骨下廉陷者中，手少阳、太阳之会，刺入三分。
<strong>素</strong>，一名面王，在鼻柱上端，督脉气所发，刺入三分，禁灸。
<strong>迎香</strong>，一名冲阳，在禾上鼻下孔旁，手、足阳明之会，刺入三分。
<strong>巨</strong>，在侠鼻孔旁八分，直瞳子，跷脉、足阳明之会，刺入三分。
<strong>禾</strong>，在直鼻孔下侠水沟傍五分，手阳明脉气所发，刺入三分。
<strong>水沟</strong>，在鼻柱下人中，督脉、手足阳明之会，直唇取之，刺入三分，留七呼，灸三壮。
<strong>兑端</strong>，在唇上端，手阳明脉气所发。刺入三分，留六呼，灸三壮。
<strong>龈交</strong>，在唇内齿上龈缝中，刺入三分，灸三壮。（气府论注云∶任、督脉二经之地仓，一名会维，侠口傍四分，如近下是，跷脉、手足阳明之会，刺入三分。
<strong>承浆</strong>，一名天池，在颐前唇之下，足阳明任脉之会，开口取之，刺入三分，留六呼，（气府论注作五呼，）灸三壮。
<strong>颊车</strong>，在耳下曲颊端陷者中，开口有孔，足阳明脉气所发，刺入三分，灸三壮。
<strong>大迎</strong>，一名髓孔，在曲颔前一寸三分骨陷者中，动脉，足太阳脉气所发，刺入三分，留七呼，灸三壮。
