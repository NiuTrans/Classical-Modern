脾在隐白。<strong>隐白</strong>者，木也。在足大指端内侧，去爪甲角如韭叶，足太阴脉之所出也。为井。刺入一分，留三呼，灸三壮。
<strong>大都</strong>者，火也。在足大指本节后陷者中，足太阴脉之所溜也，为荥。刺入三分，留七呼，灸一壮。
<strong>太白</strong>者，土也。在足内侧核骨下陷者中，足太阴脉之所注也。为俞。刺入三分，留七呼，灸三壮。
<strong>公孙</strong>，在足大指本节后一寸，别走阳明，太阴络也，刺入四分，留二十呼，灸三壮。
<strong>商丘</strong>者，金也。在足内踝下微前陷者中，足太阴脉之所行也，为经。刺入三分，留七呼，灸三壮。（气穴论注云∶刺入四分。）
<strong>三阴交</strong>，在内踝上三寸，骨下陷者中，足太阴、厥阴、少阴之会，刺入三分，留七呼，灸三壮。
<strong>漏谷</strong>，在内踝上六寸骨下陷者中，足太阴络，刺入三分，留七呼，灸三壮。
<strong>地机</strong>，一名脾舍，足太阴，别走上一寸空，在膝下五寸，刺入三分，灸三壮。
<strong>阴陵泉</strong>者，水也。在膝下内侧辅骨下陷者中，伸足乃得之，足太阴脉之所入也，为合。
刺入五分，留七呼，灸三壮。
<strong>血海</strong>，在膝膑上内廉白肉际二寸中，足太阴脉气所发，刺入五分，灸五壮。
<strong>箕门</strong>，在鱼腹上越两筋间，动脉应手，太阴内部，足太阴脉气所发，刺入三分，留六呼，灸三壮。（《素问》三部九候论注云∶直五里下，宽巩足单衣，沉取乃得之，动脉应于手。）
