<strong>临泣</strong>，当目上直入发际五分陷者中，足太阳、少阳、阳维之会，刺入三分，留七呼，灸五壮。
<strong>目窗</strong>，一名至营，在临泣后一寸，足少阳、阳维之会，刺入三分，灸五壮。
<strong>正营</strong>，在目窗后一寸，足少阳、阳维之会，刺入三分，灸五壮。
<strong>承灵</strong>，在正营后一寸五分，足少阳、阳维之会，刺入三分，灸五壮。
<strong>脑空</strong>，一名颞（音热）（音儒），在承灵后一寸五分，侠玉枕骨下陷者中，足少阳、阳维之会，刺入四分，灸五壮。（《素问》气府论注云∶侠枕骨后枕骨上）
