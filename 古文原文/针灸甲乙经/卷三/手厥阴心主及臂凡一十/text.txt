手心主之脉，出于中指之端，内屈循中指内廉，以上留于掌中，伏（一本下有行字）两骨之间，外屈出两筋之间，骨肉之际，其气滑利，上二寸，外屈（一本下有出字）行两筋之间，上至肘内廉，入于小筋之下（一本下有留字），两骨之会，上入于胸中，内络心胞。
心主出<strong>中冲</strong>。中冲者，木也。在手中指之端，去爪甲角如韭叶陷者中，手心主脉之所出，为井。刺入一分，留三呼，灸一壮。
<strong>劳宫</strong>者，火也。一名五里，在掌中央动脉中，手心主脉之所留也，为荥。刺入三分，留六呼，灸三壮。
<strong>大陵</strong>者，土也。在掌后两筋间陷者中，手心主脉之所注也，为俞。刺入六分，留七呼，灸三壮。
<strong>内关</strong>，手心主络，在掌后去腕二寸，别走少阳，刺入二分，灸五壮。
<strong>间使</strong>者，金也。在掌后三寸，两筋间陷者中，手心主脉之所行也，为经。刺入六分，留七呼，灸三壮。
<strong>门</strong>，手心主，去腕五寸，刺入三寸，灸三壮。
<strong>曲泽</strong>者，水也，在肘内廉下陷者中，屈肘得之，手心主脉之所入也，为合，留七呼，灸三壮。
<strong>天泉</strong>，一名天温，在曲腋下去臂二寸，举臂取之，刺入六分，灸三壮。
