<strong>上关</strong>，一名客主人，在耳前上廉起骨端，开口有孔，手少阳、足阳明之会，刺入三分，留七呼，灸三壮，刺太深令人耳无闻。
<strong>下关</strong>，在客主人下，耳前动脉下空下廉，合口有孔，张口即闭，足阳明、少阳之会，刺入三分，留七呼，灸三壮，耳中有干HT（音适）抵，不可灸。（HT抵一作适之，不可灸。一作针灸留针。）
<strong>耳门</strong>，在耳前起肉当耳缺者，刺入三分，留三呼，灸三壮。
<strong>禾</strong>，在耳前锐发下横动脉，手足少阳、手太阳之会，刺入三分，灸三壮。（气府论注云∶手、足少阳二脉之会。）
<strong>听会</strong>，在耳前陷者中，张口得之，动脉应手，少阳脉气所发，刺入四分，灸三壮。（缪刺注云∶正当手阳明脉之分。）
<strong>听宫</strong>，在耳中，珠子大，明如赤小豆，手足少阳、手太阳之会，刺入三分，灸三壮。（气穴注云∶刺入一分。）
<strong>角孙</strong>，在耳廓中间，开口有孔，手足少阳、手阳明之会，刺入三分，灸三壮。（气府论注云∶在耳上廓表之间发际之下，手太阳、手足少阳三脉之会。）
<strong>脉</strong>，一名资脉，在耳本后鸡足青络脉，刺出血如豆汁，刺入一分，灸三壮。
<strong>颅息</strong>，在耳后间青络脉，足少阳脉气所发，刺入一分，出血多则杀人，灸三壮。
<strong>翳风</strong>，在耳后陷者中，按之引耳中，手、足少阳之会，刺入四分，灸三壮。
