三焦上合手少阳，出于关冲。<strong></strong>
关冲者，金也。在手小指次指之端，去爪甲角如韭叶，手少阳脉之所出也，为井。刺入一分，留三呼，灸三壮。
<strong>液门</strong>者，水也。在小指次指间陷者中，手少阳脉之所溜也，为荥。刺入三分，灸三壮。
<strong>中渚</strong>者，木也。在手小指次指本节后陷者中，手少阳脉之所注也，为俞。刺入二分，留三呼，灸三壮。
<strong>阳池</strong>，一名别阳，在手表上腕上陷者中，手少阳脉之所过也，为原。刺入二分，留三呼，灸五壮。（《铜人经》云︰不可灸。）外关，手少阳络，在腕后二寸陷者中，别走心者，刺入三分，留七呼，灸三壮。
<strong>支沟</strong>者，火也。在腕后三寸，两骨之间陷者中，手少阳脉之所行也，为经。刺入二分，留七呼，灸三壮。
<strong>三阳络</strong>，在臂上大交脉，支沟上一寸，不可刺，灸五壮。
<strong>四渎</strong>，在肘前五寸外廉陷者中，刺入六分，留七呼，灸三壮。
<strong>天井</strong>者，土也。在肘外大骨之后一寸，两筋间陷者中，屈肘得之，手少阳脉之所入也，为合。刺入一分，留七呼，灸三壮。
<strong>清冷渊</strong>，在肘上一寸（一本作三寸），伸肘举臂取之，刺入三分，灸三壮。
<strong>消泺</strong>，在肩下臂外开腋斜肘分下（一本无字），刺入六分，灸三壮。（气府论注云︰手少阳脉之会。）会宗，手少阳，在腕后三寸空中，刺入三分，灸三壮。
