<strong>景公欲堕东门之堤晏子谓不可变古</strong>
景公登东门防，民单服然后上，公曰： 此大伤牛马蹄矣，夫何不下六尺哉？ 
晏子对曰： 昔者吾先君桓公，明君也，而管仲贤相也。夫以贤相佐明君，而东门防全也，古者不为，殆有为也。蚤岁溜水至，入广门，即下六尺耳，乡者防下六尺，则无齐矣。夫古之重变古常，此之谓也。 <br/>
