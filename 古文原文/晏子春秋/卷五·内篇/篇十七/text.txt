<strong>景公问东门无泽年谷而对以冰晏子请罢伐鲁</strong>
景公伐鲁，傅许，得东门无泽，公问焉： 鲁之年谷何如？ 对曰： 阴水厥，阳冰厚五寸。 不知，以告晏子。
晏子对曰： 君子也。问年谷而对以冰，礼也。阴水厥，阳冰厚五寸者，寒温节，节则刑政平，平则上下和，和则年谷熟。年充众和而伐之，臣恐罢民弊兵，不成君之意。请礼鲁以息吾怨，遣其执，以明吾德。 公曰： 善。 迺不伐鲁。
