<strong>景公探雀鷇鷇弱反之晏子称长幼以贺</strong>
景公探雀鷇，鷇弱，反之。晏子闻之，不待时而入见景公。公汗出惕然，晏子曰： 君何为者也？ 
公曰： 吾探雀鷇，鷇弱，故反之。 
晏子逡巡北面再拜而贺曰： 吾君有圣王之道矣！ 
公曰： 寡人探雀鷇，鷇弱，故反之，其当圣王之道者何也？ 
晏子对曰： 君探雀鷇，鷇弱，反之，是长幼也。吾君仁爱，曾禽兽之加焉，而况于人乎！此圣王之道也。 
