<strong>高纠治晏子家不得其俗迺逐之</strong>
高纠事晏子而见逐，高纠曰： 臣事夫子三年，无得，而卒见逐，其说何也？ 
晏子曰： 婴之家俗有三，而子无一焉。 纠曰： 可得闻乎？ 
晏子曰： 婴之家俗，闲处从容不谈议，则疏；出不相扬美，入不相削行，则不与；通国事无论，骄士慢知者，则不朝也。此三者，婴之家俗，今子是无一焉。故婴非特食馈之长也，是以辞。 
