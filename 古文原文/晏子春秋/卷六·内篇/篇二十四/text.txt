<strong>景公以晏子妻老且恶欲内爱女晏子再拜以辞</strong>
景公有爱女，请嫁于晏子，公迺往燕晏子之家，饮酒，酣，公见其妻曰： 此子之内子耶？ 
晏子对曰： 然，是也。 
公曰： 嘻！亦老且恶矣。寡人有女少且姣，请以满夫子之宫。 
晏子违席而对曰： 乃此则老且恶，婴与之居故矣，故及其少且姣也。且人固以壮讬乎老，姣讬乎恶，彼尝讬，而婴受之矣。君虽有赐，可以使婴倍其讬乎？ 再拜而辞。
