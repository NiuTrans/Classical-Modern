<strong>晏子使吴吴王命傧者称天子晏子详惑</strong>
晏子使吴，吴王谓行人曰： 吾闻晏婴，盖北方辩于辞，习于礼者也。命摈者 客见则称天子请见。  
明日，晏子有事，行人曰： 天子请见。 晏子蹙。行人又曰： 天子请见。 晏子蹙然。又曰： 天子请见。 晏子蹙然者，曰： 臣受命敝邑之君，将使于吴王之所，以不敏而迷惑，入于天子之朝，问吴王恶乎存？ 然后吴王曰： 夫差请见。 见之以诸侯之礼。
