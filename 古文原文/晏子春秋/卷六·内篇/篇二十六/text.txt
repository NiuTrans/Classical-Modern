<strong>景公睹晏子之食菲薄而嗟其贫晏子称其参士之食</strong>
晏子相景公，食脱粟之食，炙三弋、五卯、苔菜耳矣。公闻之，往燕焉，睹晏子之食也。公曰： 嘻！夫子之家如此其贫乎！而寡人不知，寡人之罪也。 
晏子对曰： 以世之不足也，免粟之食饱，士之一乞也；炙三弋，士之二乞也；五卯，士之三乞也。婴无倍人之行，而有参士之食，君之赐厚矣！婴之家不贫。 再拜而谢。
