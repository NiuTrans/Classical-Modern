<strong>景公伐斄胜之问所当赏晏子对以谋胜禄臣</strong>
公伐斄，胜之，问晏子曰： 吾欲赏于斄何如？ 对曰： 臣闻之，以谋胜国者，益臣之禄；以民力胜国者，益民之利。故上有羡获，下有加利，君上享其名，臣下利其实。故用智者不偷业，用力者不伤苦，此古之善伐者也。 公曰： 善。 于是破斄之臣，东邑之卒，皆有加利。是上独擅名，利下流也。
