<strong>景公问天下之所以存亡晏子对以六说</strong>
公问晏子曰： 寡人持不仁，其无义耳也。不然，北面与夫子而义。 
晏子对曰： 婴，人臣也，公曷为出若言？ 
公曰： 请终问天下之所以存亡。 
晏子曰： 缦密不能，蔍苴学者诎，身无以用人，而又不为人用者卑。善人不能戚，恶人不能疏者危。交游朋友从，无以说于人，又不能说人者穷。事君要利，大者不得，小者不为者喂。修道立义，大不能专，小不能附者灭。此足以观存亡矣。 
