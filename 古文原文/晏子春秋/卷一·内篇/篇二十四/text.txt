<strong>景公欲诛骇鸟野人晏子谏</strong>
景公射鸟，野人骇之。公怒，令吏诛之。
晏子曰： 野人不知也。臣闻赏无功谓之乱，罪不知谓之虐。两者，先王之禁也；以飞鸟犯先王之禁，不可！今君不明先王之制，而无仁义之心，是以从欲而轻诛。夫鸟兽，固人之养也，野人骇之，不亦宜乎！
公曰： 善！自今已后，弛鸟兽之禁，无以苛民也。 
