<strong>景公敕五子之傅而失言晏子谏</strong>
景公有男子五人，所使傅之者，皆有车百乘者也，晏子为一焉。公召其傅曰： 勉之！将以而所傅为子。 及晏子，晏子辞曰： 君命其臣，据其肩以尽其力，臣敢不勉乎！今有之家，此一国之权臣也，人人以君命命之曰： 将以而所傅为子， 此离树别党，倾国之道也，婴不敢受命，愿君图之！ 
