<strong>晋平公问齐君德行高下晏子对以小善</strong>
晏子使于晋，晋平公问曰： 吾子之君，德行高下如何？ 
晏子对以 小善 。
公曰： 否，吾非问小善，问子之君德行高下也。 
晏子蹙然曰： 诸侯之交，绍而相见，辞之有所隐也。君之命质，臣无所隐，婴之君无称焉。 
平公蹙然而辞送，再拜而反曰： 殆哉吾过！谁曰齐君不肖！直称之士，正在本朝也。 
