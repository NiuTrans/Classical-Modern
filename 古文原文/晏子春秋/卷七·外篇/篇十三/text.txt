<strong>景公使烛邹主鸟而亡之公怒将加诛晏子谏</strong>
公好弋，使烛邹主鸟而亡之，公怒，诏吏杀之。
晏子曰： 烛邹有罪三，请数之以其罪而杀之。 公曰： 可。 于是召而数之公前，曰： 烛邹！汝为吾君主鸟而亡之，是罪一也；使吾君以鸟之故杀人，是罪二也；使诸侯闻之，以吾君重鸟以轻士，是罪三也。 数烛邹罪已毕，请杀之。
公曰： 勿杀！寡人闻命矣。 
