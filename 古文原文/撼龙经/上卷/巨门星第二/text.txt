巨门星峰覆钟釜，钟釜之分有何故。钟高釜低事不同，高即为巨矮为辅。
二者虽然皆吉星，大小不容有差互。巨门端庄富贵全，辅弼随龙厚薄助。
贵龙若行五六程，临落之时剥辅星。如梭如印如侧月，三三两两牵连行。
前关后峡相引从，峡若多时龙猛勇。剥到辅星三四重，仔细来此认龙踪。
贪武若无辅弼落，高岭如何住得龙。虽然辅弼是入穴，作穴随形又不同。
穴随星辰作钳乳，形神大小随龙宗。
