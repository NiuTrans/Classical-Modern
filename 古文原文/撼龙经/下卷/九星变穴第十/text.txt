贪狼作穴是乳头，巨门作穴窝中求。武曲作穴钗钳觅，禄廉梳齿犁鐴头。
文曲穴来坪里作，高处亦是掌心落。破军作穴似戈矛，身傍左右手皆收。
定有两山接护转，不然一水过横流。辅星正穴燕巢仰，若在高山挂灯样。
落在低平是鸡窠，纵有园头亦凹象。此是剥换寻星穴，寻穴随龙细辨别。
龙若真时穴亦真，龙不真兮少真穴。寻龙虽易裁穴难，只为时人味剥山。
剥龙换骨星变易，识得疑龙穴不难。古人望龙知正穴，盖将识龙寻换节。
识得龙家换骨星，富贵令人无歇灭。
风水五行学传人陈益峰北京，农历丁酉年五月十一。
