武王问太公曰： 律章之声，可以知三军之消息、胜负之决乎？ 
太公曰： 深哉！王之问也。夫律管十二，共要有五音——宫、商、角、徵、羽、此其正声也。万代不易，五行之神，道之常也，可以之敌金、木、水、火、土，各以其胜攻之。古者三皇之世，虚无之情以制刚强。无有文字，皆由五行。五行之道，天地自然。六甲之分，微妙之神。
 其法：以天清净，无阴云风雨，夜半，遣轻骑往至敌人之垒，去九百步外，遍持律管。有应志管，其来甚微。角声应管，当以白虎；徵声应管，当以玄武；商声应管，当以朱雀；羽声应管，当以勾陈；五管声尽，不应者，宫也，当以青龙以五行之符，佐胜之征，成败之机。 武王曰： 善哉！ 
太公曰： 微妙之音，皆有外候。 武王曰： 何以知之？ 太公曰： 敌人惊动则听之，闻＿鼓之音者，角也；见火光者，徵也；闻金铁矛戟之音者，商也；闻人啸呼之音者，羽也；寂寞无闻者，宫也。此五者，声色之符也。 
