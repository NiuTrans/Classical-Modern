武王问太公曰： 吾欲以少击众，以弱击强，为之奈何？ 
太公曰： 以少击众者，必以日之暮，伏于深草，要之隘路；以弱击强者，必得大国而与，邻国之助。 
武王曰： 我无深草，又无隘路，敌人已至，不适日暮；我无大国之与，又无邻国之助。为之奈何？ 
太公曰： 妄张诈诱，以荧惑其将，迂其途，令过深草，远其路，令会日路，前行未渡水，后行未及舍，发我伏兵，疾击其左右，车骑扰乱其前后，敌人虽众，其将可走。事大国之君，下邻国之士，厚其币，卑其辞，如此，则得大国之与邻国之助矣。 武王曰： 善哉！ 
