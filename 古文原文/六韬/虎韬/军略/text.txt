武王问太公曰： 引兵深入诸侯之地，遇深溪、大谷、险阻之水，吾三军未得毕济，而天暴雨，流水大至，后不得属于前，无有舟梁之备，又无又草之资，吾欲必济，使三军不稽留，为之奈何？ 
太公日： 凡帅师将众，虑不先设，器械不备，教不素信，士卒不习，若此，不可以为王者之兵也。凡三军有大事，莫不习用器械。攻城围邑，则有轒韫、临冲；视城中，则有云梯、飞楼；三军行止，则有武冲、犬橹，前后拒守；绝道遮街，则有材士强弩，冲其两傍；设营垒，则有天罗、武落、行马、蒺藜。昼则登云梯远望，立五色旌旗；夜则设云火万炬，击雷鼓，振鼙铎，吹鸣笳；越沟堑，则有飞桥、转关、辘轳、鉏铻；济大水，则有天潢、飞江；逆波上流，则有浮海、绝江。三军用备，主将何忧！ 
