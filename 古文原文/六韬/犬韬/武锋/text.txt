武王问太公曰； 凡用兵之要，必有武车骁骑，驰陈选锋，见可则击之。如何则可击？ 
太公曰： 夫欲击者，当审察敌人十四变，变见则击之，敌人必败。 武王曰： 十四变可得闻乎？ 
太公曰： 敌人新集可击，人马未食可击，天时不顺可击，地形未得可击，奔走可击，不戒可击，疲劳可击，将离士卒可击，涉长路可击，济水可击，不暇可击，阻难狭路可击，乱行可击，心怖可击。 
