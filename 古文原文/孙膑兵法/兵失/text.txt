欲以敌国之民之所不安，正俗所..难敌国兵之所长，耗兵也。欲强多国之所寡，以应敌国之所多，速屈之兵也。备固，不能难敌之器用，陵兵也。器用不利，敌之备固，挫兵也。兵不..明者也。善阵，知背向，知地形，而兵数困，不明于国胜、兵胜者也。民..兵不能昌大功，不知会者也。兵夫民，不知过者也。兵用力多功少，不知时者也。兵不能胜大患，不能合民心者也。兵多悔，信疑者也。兵不能见福祸于未形，不知备者也。兵见善而怠，时至而疑，去非而弗能居，止道也。贪而廉，宠而敬，弱而强，柔而[刚]，起道也。行止道者，天地弗能兴也。行起道者，天地..
