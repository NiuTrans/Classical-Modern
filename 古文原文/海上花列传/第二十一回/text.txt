<strong>问失物瞒客诈求签限归期怕妻偷摆酒</strong>
按：陶玉甫请陶云甫到李漱芳房里来坐。云甫先问漱芳的病，便催玉甫洗脸打辫，吃些点心然后各自上轿，出东兴里，向黄浦滩来。只见一只小火轮船泊在洋行码头。先有一肩官轿、一辆马车，傍岸停着。陶云甫、陶玉甫投上名片，黎篆鸿迎进中舱。舱内还有李实夫、李鹤汀叔侄两位，也是来送行的。大家相见就坐，叙些别话。
须臾，于老德、朱蔼人乘轿同至。黎篆鸿一见，即问： 如何？ 朱蔼人道： 说好哉，总共八千洋钱。 黎篆鸿拱手说： 费神。 李实夫问是何事，黎篆鸿道： 买两样旧物事。 于老德道： 物事总算无啥，价钱也可以哉，单是一件五尺高景泰窑花瓶就三千洋钱哚。 李实夫吐舌摇头道： （要勿）去买哉，要俚做啥？ 黎篆鸿笑而不言。
徘徊片刻，将要开船，大家兴辞登岸。黎篆鸿、于老德送至船头，陶云甫、陶玉甫、朱蔼人皆乘轿而回。惟李实夫与李鹤汀坐的是马车。马夫本是稔熟，径驶至四马路尚仁里口停下。李实夫知道李鸿汀要往杨媛媛家，因推说有事，不肯同行。鹤汀知道实夫脾气，遂作别进弄。
李实夫实无所事，心想：天色尚早，那里去好？不若仍去扰诸十全的便饭为妙。当下一直朝西，至大兴里，刚跨进诸十全家门口，只见客堂里坐着一个老婆子，便是花雨楼所见挤紧眼睛的那个。实夫好生诧异。诸三姐迎见，嚷道： 阿唷！李老爷来哉。 说着，慌即跑出天井，一把拉住实夫袖子，拉进客堂。那老婆子见机，起身告辞。诸三姐也不留，只道： 闲仔末来白相。 那老婆子道谢而去。诸三姐关门回来，说： 李老爷楼浪去囗。 
实夫到了楼上，房内并无一人。诸三姐一面划根自来火点烟灯，一面说道： 李老爷，对勿住，请坐一歇。十全末烧香去，要转来快哉。耐吃烟囗。我去泡茶来。 诸三姐正要走，实夫叫住，问那个老婆子是何人。诸三姐道： 俚叫郭孝婆，是我个阿姐。李老爷阿认得俚？ 实夫道： 人是匆认得，来浪花雨楼看见仔几转哉。 诸三姐道： 李老爷，耐勿认得俚，说起来耐也晓得哉。俚末就是倪七姊妹个大阿姐。从前倪有七个人，才是姊妹沟里，为仔要好了，结拜个姊妹，一淘做生意，一淘白相，来里上海也总算有点名气个哉。李老爷，耐阿看见照相店里有 七姊妹 个照相片子？就是倪（口宛）。 实夫道： 噢，耐就是七姊妹。价末一径倒勿曾说起。 诸三姐道： 阿是说仔七姊妹，李老爷就晓得哉。难故歇个七姊妹，勿比得先起头，嫁个末嫁哉，死个末死哉，单剩倪三家头来浪。郭孝婆是大姐，弄得实概样式。我末挨着第三。再有第二个阿姐，叫黄二姐，算顶好点，该停几个讨人，自家开个堂子，生意倒蛮好。 实夫道： 故歇郭孝婆来里做啥？ 诸三姐道： 说起倪大阿姐来，再讨气也无拨。本事末挨着俚顶大，独是运道勿好。前年还寻着一头生意，刚刚做仔两个月，拨新衙门来捉得去，倒说是俚拐逃，吃仔一年多官司，旧年年底坎坎放出来。 
实夫再要问时，忽听得楼下门铃摇响。诸三姐道： 十全转来哉。 即忙下楼去迎。实夫抬头隔着玻璃窗一望，只见诸十全既已进门，后面却还跟着一个年轻俊俏后生，穿着玄色湖绉夹衤，白灰宁绸棉褂。实夫料道是新打的一户野鸡客人，便留心侧耳去听。听得诸三姐迎至楼下客堂里，与那后生唧唧说话，但听不清说的什么。说毕，诸三姐乃往厨下泡茶，送上楼来。
实夫趁此要走，诸三姐拉住低声道： 李老爷（要勿）去囗。耐道是啥人？该个末就是俚家主公呀，一淘同得去烧香转来。我说楼浪有女客来里，俚匆上来，就要去哉。李老爷，耐请坐一歇，对勿住。 实夫失惊道： 俚有实概一个家主公！ 诸三姐道： 倒勿是。 实夫想了一想道： 倘忙俚定归要楼浪来末，那价呢？ 诸三姐道： 李老爷放心。俚阿敢上来！就上来仔，有我来里，也匆要紧（口宛）。 
实夫归坐无语。诸三姐复下楼去张罗一会，果然那后生竟自去了。诸十全送出门口，又和诸三姐同往厨下唧唧说了一会，始上楼来陪实夫。实夫问： 阿是耐家主公？ 诸十全含笑不答。实夫紧着要问，诸十全喀道： 耐问俚做啥嗄？ 实夫道： 问问耐家主公末也无啥（口宛），阿有啥人来抢得去仔了发极。 诸十全道： （要勿）耐问。 实夫笑道： 噢唷！有仔个家主公了，稀奇得来！问一声都勿许问。 诸十全伸手去实夫腿上扌卒了一把，实夫叫声 阿唷喂 。诸十全道： 耐阿要说？ 实夫连道： 勿说哉，勿说哉！ 诸十全方才放手。
实夫仍洋嘻嘻笑着说道： 耐个家主公倒出色得野哚！年纪末轻，蛮蛮标致个面孔，就是一身衣裳也着得价清爽，真真是耐好福气。 诸十全听了，-地连身直扑上去，将实夫揿倒在烟榻上，两手向肋了乱搔乱戳。实夫笑得诞流气噎，没个开交。幸值诸三姐来问中饭，诸十全讪讪的只得走开。诸三姐扶起实夫，笑道： 李老爷，耐也是怕肉痒个？倒搭俚家主公差勿多。 实夫道： 耐再要去说俚家主公！为是我说仔俚家主公末，俚动气，搭我哚。 诸三姐道： 耐说俚家主公啥，但动气？ 实夫道： 我说俚家主公好，勿曾说啥。 诸三姐道： 耐末说好，俚只道仔耐调皮，寻俚个开心，阿对？ 实夫笑而点头，却偷眼去看诸十全，见诸十全靠窗端坐，哆口低头，剔理指甲，早羞得满面红光，油滑如镜。实夫便不再说。诸三姐问道： 李老爷吃啥？我去叫菜。 实夫随意说了两色，诸三姐即时去叫。
实夫吸过两口烟，令诸十全坐近前来说些闲话。诸十全向怀中摸出一纸签诗，授与实夫看了，即请推详。实夫道： 阿是问生意好勿好？ 诸十全嗔道： 耐末真真调皮得来！倪做啥生意嗄？ 实夫道： 价末是问耐家主公？ 诸十全又-地叉起两手，实夫慌忙起身躲避，连声告饶。诸十全乘间把签诗抢回，说： （要勿）耐详哉。 实夫涎着脸伸手去讨，说： （要勿）动气，让我来念拨耐听。 诸十全越发把签诗撩在桌上，别转头，说： 我（要勿）听。 
实夫甚觉没意思，想了想，正色说道： 该个签末是中平，句子倒说得蛮好，就是上上签也不过实概。 诸十全听说，回头向桌上去看，果然是 中平签 。实夫趁势过去指点道： 耐看该搭阿是说得蛮好？ 诸十全道： 说个啥？耐念念看囗。 实夫道： 我来念，我来念。 一手取过签诗来，将前面四句丢开，单念旁边注解的四句道：
媒到婚姻遂，医来疾病除。
行人虽未至，失物自无虞。
念毕，诸十全原是茫然。实夫复逐句演说一遍。诸十全问道： 啥物事叫 医来 ？ 实夫道： 医来 末就是说请先生。请着仔先生，病就好哉。 诸十全道： 先生陆里去请嗄？ 实夫道： 故是俚倒勿曾说囗。耐生仔啥个病，要请先生？ 诸十全推说： 无啥。 实夫道： 耐要请先生，问我好哉。我有个朋友，内外科才会，真真好本事。随便耐稀奇古怪个病，俚一把脉，就有数哉。阿要去请俚来？ 诸十全道： 我无啥病末，请先生来做啥？ 实夫道： 耐说陆里去请先生，我问耐阿要请；耐勿说，我阿好问耐？ 诸十全自觉好笑，并不答言。实夫再要问时，诸三姐已叫菜回来，搬上中饭，方打断话头不提。
饭毕，李实夫欲往花雨楼去吸烟。诸十全虽未坚留，却叮嘱道： 晚歇早点来，该搭来用夜饭，我等来里。 实夫应承下楼。诸三姐也赶着叮嘱两句，送至门首而别。
实夫出了大兴里，由四马路缓步东行，刚经过尚仁里口，恰遇一班熟识朋友从东踅来，系是罗子富、王莲生、朱蔼人及姚季莼四位。李实夫不及招呼，早被姚季莼一把拉住，说： 妙极哉，一淘去！ 
李实夫固辞不获，被姚季莼拉进尚仁里，直往卫霞仙家来。只见客堂中挂一轴神模，四众道流，对坐宣卷，香烟绦绕，钟鼓悠扬，李实夫就猜着几分。姚季莼让众人上楼。到了房里，卫霞仙接见坐定。姚季莼即令大姐阿巧： 喊下去，台面摆起来。 李实夫乃道： 我坎坎吃饭，陆里吃得落？ 姚季莼道： 啥人勿是坎坎吃饭！耐吃勿落末，请坐歇，谈谈。 朱蔼人道： 实翁阿是要紧用筒烟？ 卫霞仙道： 烟末该搭有来里（口宛）。 李实夫让别人先吸。王莲生道： 倪是才吃过歇哉，耐请罢。 实夫知道不能脱身，只得向榻床上吸起烟来。
姚季莼去开局票。先开了罗子富、朱蔼人两个局，问王莲生： 阿是两个一淘叫？ 莲生忙摇手道： 叫仔小红末哉。 问到李实夫叫啥人，实夫尚未说出，众人齐道： 生来屠明珠哉（口宛）。 实夫要阻挡时，姚季莼已将局票写毕发下，又连声催 起手巾 。
李实夫只吸得三口烟，尚未过瘾，乃问姚季莼道： 耐吃酒末，晚歇吃也正好（口宛）、啥要紧嗄！ 罗子富笑道： 要紧是匆要紧，难为仔两个膝馒头末，就晚歇也无啥。 李实夫还不懂。姚季莼不好意思，解说道： 为仔今朝宣卷，倪早点吃好仔，晚歇再有客人来吃酒末，房间空来里哉，阿对？ 卫霞仙插嘴道： 啥人要耐让房间嗄？耐说要晚点吃，就晚点吃末哉（口宛）。 即回头令阿巧： 下头去说一声，局票慢点发，晚歇吃哉。 阿巧不知就里，答应要走。姚季莼连忙喊住道： （要勿）去说哉，台面摆好哉呀。 卫霞仙道： 台面末摆来浪末哉。 季莼道： 我肚皮也饿煞来里，就故歇吃仔罢。 霞仙道： 耐说坎坎吃饭呀，阿要先买点点心来点点。 说着，又令阿巧去买点心。季莼没奈何，低声央告道： 谢谢耐，（要勿）难为我，哝哝罢！ 霞仙嗤的笑道： 价末耐为啥倒说倪嗄，阿是倪教耐早点吃？ 季莼连说： 勿是，勿是！ 霞仙方罢了，仍咕噜道： 人人怕家主婆，总勿像耐怕得实概样式！真真也少有出见个。 说得众人哄堂大笑。姚季莼涎着脸无可掩饰，幸而外场起手巾上来，季莼趁势请众人入席。
酒过三巡，黄翠凤、沈小红、林素芬陆续齐来，椎屠明珠后至。朱蔼人手指李实夫告诉屠明珠道： 俚乃搭黎大人来里吃醋哉，勿肯叫耐。 屠明珠道： 俚乃搭黎大人末吃啥醋嗄？俚乃勿肯叫，勿是个吃醋，总寻着仔头寸来浪哉，想叫别人，阿晓得？ 李实夫问： 想叫啥人？ 屠明珠道： 怎晓得耐。 李实夫只是讪笑，王莲生也笑道： 做客人倒也匆好做。耐三日天勿去叫俚个局，俚哚就瞎说，总说是叫仔别人哉，才实概个。 沈小红坐在背后，冷接一句道： 倒勿是瞎说囗。 罗子富大笑道： 啥勿是瞎说嗄！客人末也来里瞎说，倌人末也来里瞎说Z故歇末吃酒，瞎说个多花啥。 姚季莼喝声采，叫阿巧取大杯来。当下摆庄豁拳，闹了一阵。及至酒阑局散，已日色沉西矣。
罗子富因姚季莼要早些归家，不敢放量，覆杯告醉。姚季莼乃命拿干稀饭来。李实夫饭也不吃，先就兴辞。王莲生、朱蔼人只吃一口，要紧吸烟，也匆匆辞去。惟罗子富吃了两碗干饭，始揩面、漱口而行。姚季莼即要同走，卫霞仙拉住道： 倪吃酒客人勿曾来（口宛），耐就要让房间哉？ 姚季莼笑道： 要来快哉呀。 霞仙道： 就来仔末，等俚哚亭子间里吃。耐搭我坐来浪，（要勿）耐让末哉。 
季莼复作揖谢罪，然后跟着罗子富下楼。轿班皆已在门前伺候，姚季莼作别上轿，自回公馆。
罗子富却并不坐轿，令轿班抬空轿子跟在后面，向南转一个弯，往中弄黄翠凤家。正欲登楼，望见楼梯边黄二姐所住的小房间开着门，有个老头儿当门踞坐。子富也不理会，及至楼上，黄二姐却在房间里。黄翠凤沉着睑，哆着嘴，坐在一旁吸水烟，似有不豫之色。子富进去，黄二姐起身叫声 罗老爷 ，问： 台面散哉？ 子富随口答应坐下。翠凤且自吸水烟，竟不搭话。子富不知为着甚事，也不则声。
俄延多时，翠凤忽说道： 耐自家算算看，几花年纪哉！再要去轧姘头，阿要面孔！ 黄二姐自觉惭愧，并没一句回言。翠凤因子富当前，不好多说。又俄延多时，翠凤水烟方吸罢了，问子富： 阿有洋钱来浪？ 子富忙应说： 有。 向身边摸出一个象皮靴叶子授与翠凤。翠凤揭开看时，叶子内夹着许多银行钞票。翠凤只拣一张拾圆的怞出，其余仍夹在内，交还子富；然后将那拾圆钞票一撩，撩与黄二姐，大声道： 再拿去贴拨俚哚！ 黄二姐羞得没处藏躲，收起钞票，佯笑道： 勿个。 翠凤道： 我也匆来说耐哉，难看耐无拨仔再好搭啥人去借！ 黄二姐笑道： 耐放心，勿搭耐借末哉。难末谢谢罗老爷，倒难为耐。 说着，讪讪的笑下楼去。翠凤还咕嗜道： 耐要晓得仔难为倒好哉！ 
子富问道： 俚要洋钱去做啥？ 翠凤攒眉道： 倪个无(女每)真真讨气，勿是我要说俚！有来浪洋钱，拨来姘头借得去；自家要用着哉，再搭我讨。说说俚假痴假呆，随便耐骂俚打俚，俚隔两日忘记脱仔，原实概。我也同俚无那哈个哉！ 子富道： 俚姘头是啥人？ 翠凤道： 算算俚姘头，倒无数目囗！老姘头（要勿）去说俚哉，就故歇姘个也好几个来浪。耐看俚年纪末大，阿有啥一点点清头嗄？ 子富道： 小房间里有个老老头，阿是俚姘头？ 翠凤道： 老老头是裁缝张司务，陆里是姘头？故歇就为仔拨俚裁缝帐，凑勿齐哉。 子富微笑丢开，闲谈一会。赵家(女每)搬上晚餐，子富说已吃过。翠凤乃喊妹子黄金凤来同吃。
晚餐未毕，只听得楼下外场喊道： 大先生出局。 翠凤高声问： 陆里搭？ 外场说： 后马路。 翠凤应说： 来个。 
