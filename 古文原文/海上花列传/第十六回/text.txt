<strong>种果毒大户搨便宜打花和小娘陪消遣</strong>
按：李实夫见那野鸡只穿一件月白竹布衫，外罩玄色绉心缎镶马甲，后面跟着个老娘姨，缓缓踅至屏门前，朝里望望，即便站住。实夫近前看时，亮晶晶的一张脸，水汪汪的两只眼，着实有些动情。正要搭讪上去，适值堂倌交帐回来，老娘姨迎着问道： 陈个阿曾来？ 堂倌道： 勿曾来（口宛），好几日匆来哉。 老娘姨没甚说话，讪讪的挈了野鸡往前轩去，靠着栏于看四马路往来马车。
实夫问堂倌道： 阿晓得俚名字叫啥？ 堂倌道： 俚叫诸十全，就来里倪隔壁。 实夫道： 倒像是人家人。 堂倌道： 耐末总喜欢人家人，阿去坐歇白相相？ 实夫微笑摇头。堂倌道： 故也无啥要紧，中意末走走，勿中意豁脱块洋钱好哉。 实夫只笑不答。堂倌揣度实夫意思是了，赶将手中揩擦的烟灯丢下，走出屏门外招手儿叫老娘姨过来，与他附耳说了许多话。老娘姨便笑嘻嘻进来，向实夫问了尊姓，随说： 一淘去哉（口宛）。 实夫听说，便不自在。堂倌先已觉著，说道： 耐哚先去等来哚弄堂口末哉，一淘去末算啥嗄？ 娘姨忙接道： 价末李老爷就来囗，倪来里大兴里等耐。 实夫乃点点头。娘姨回身要走，堂倌又叫住叮嘱道： 难末文静点，俚哚是长三书寓里惯常哚个，（要勿）做出啥话靶戏来！ 娘姨笑道： 晓得个哉，阿用得着耐来说？ 说着，急至前轩挈了诸十全下楼先走。
实夫收了烟票，随后出了花雨楼，从四马路朝西，一直至大兴里，远远望见老娘姨真个站在弄口等候。比及实夫近前，娘姨方转身进弄，实夫跟着，至弄内转弯处，推开两扇石库门，让实夫进去。实夫看时，是一幢极高爽的楼房。那诸十全正靠在楼窗口打探，见实夫进门倒慌的退去。
实夫上楼进房，诸十全羞羞怯怯的敬了瓜子，默然归坐。等到娘姨送上茶碗，点上烟灯，诸十全方横在榻床上替实夫装烟。实夫即去下手躺下，娘姨搭讪两句，也就退去。实夫一面看诸十全烧烟，一面想些闲话来说。说起那老娘姨，诸十全赶着叫 无(女每) ，原来即是他娘，有名唤做诸三姐。
一会儿，诸三姐又上来点洋灯，把玻璃窗关好，随说： 李老爷就该搭用夜饭罢。 实夫一想，若回栈房，朱蔼人必来邀请，不如躲避为妙，乃点了两只小碗，模块洋钱叫去聚丰园去叫。诸三姐随口客气一句，接了洋钱，自去叫菜。
须臾，搬上楼来，却又添了四只荤碟。诸三姐将两副杯筷对面安放，笑说： 十全来陪陪李老爷囗。 诸十全听说，方过来筛了一杯酒，向对面坐下。实夫拿酒壶来也要给他筛。诸十全推说： 勿会吃。 诸三姐道： 耐也吃一杯末哉，李老爷勿要紧个。 
正要擎杯举筷，忽听得楼下声响，有人推门进来。诸三姐慌的下去，招呼那人到厨下说话，随后又喊诸十全下去。实夫只道有甚客人，悄悄至楼门口去窃听，约摸那人是花雨楼堂倌声音，便不理会，仍自归坐饮酒。接连干了五六杯，方见诸三姐与诸十全上楼，花雨楼堂倌也跟着来见实夫。实夫让他吃杯酒，堂倌道： 倪吃哉，耐请用罢。 诸三姐叫他坐也不坐，站了一会，说声 明朝会 ，自去了。
诸十全又殷殷勤勤劝了几杯酒。实夫觉有醺意，遂叫盛饭。诸十全陪着吃毕。诸三姐绞上手巾，自收拾了往厨下去。诸十全仍与实夫装烟。实夫与他说话，十句中不过答应三四句，却也很有意思。及至实夫过足了瘾，身边摸出表来一看，已是十点多钟，遂把两块洋钱丢在烟盘里，立起身来。诸十全忙问： 做啥？ 实夫道： 倪要去哉。 诸十全道： （要勿）去囗。 
实夫已自走出房门。慌的诸十全赶上去，一手拉住实夫衣襟，口中却喊： 无(女每)，快点来囗！ 诸三姐听唤，也慌的跑上楼梯拉住实夫道： 倪该搭清清爽爽，啥勿好耐要去嗄？ 实夫道： 我明朝再来。 诸三姐道： 耐明朝来末，今夜头就（要勿）去哉（口宛）。 实夫道： （要勿），我明朝定规来末哉。 诸三姐道： 价末再坐歇囗，啥要紧嗄？ 实夫道： 天勿早哉，明朝会罢。 说着下楼。诸三姐恐怕决撒，不好强留，连道： 李老爷，明朝要来个囗！ 诸十全只说得一声 明朝来 。实夫随口答应，暗中出了大兴里，径回石路长安客栈。
恰好匡二同时回栈，一见实夫，即道： 四老爷到仔陆里去哉嗄？阿唷，今夜头是闹热得来！朱老爷叫仔一班毛儿戏，黎大人也去叫一班，教倪大少爷也叫一班。上海滩浪通共三班毛儿戏，才叫得来哉，有百十个人哚囗，推扳点房子才要压坍哉！四老爷为啥匆来嗄？ 实夫微笑不答，却问： 大少爷囗？ 匡二道： 大少爷是要紧到尤如意搭去，酒也匆曾吃，散下来就去哉。 
实夫早就猜着几分，却也不说，自吸了烟，安睡无话。明日饭后仍至花雨楼顶上。那时天色尚早，烟客还清。堂倌闲着无事，便给实夫烧烟，因说起诸十全来。堂倌道： 俚哚一径勿出来，就到仔今年了坎坎做个生意。人是阿有啥说嗄？就不过应酬推扳点。耐喜欢人家人末，倒也无啥。 实夫点点头。方吸过两口烟，烟客已络绎而来，堂倌自去照顾。
实夫坐起来吸水烟，只见昨日那挤紧眼睛的老婆子又摸索来了，摸到实夫对面榻上，正有三人吸烟。那老婆子即迷花笑眼说道： 咦，长大爷，二小姐来里牵记耐呀，说耐为啥匆来？教我来张张。耐倒刚巧来里。 实夫看那三人，都穿着青蓝布长衫，玄色绸马甲，大约是仆隶一流人物。那老婆子只管唠叨，三人也不大理会。老婆子即道： 长大爷晚歇要来个囗，各位一淘请过来。 说了自摸索而去。
老婆子去后，诸三姐也来了，却没有挈诸十全；见了实夫，即说： 李老爷，倪搭去囗。 实夫有些不耐烦，急向他道： 我晚歇来，耐先去。 诸三姐会意，慌忙走开，还兜了一个圈子乃去。
实夫直至五点多钟方吸完烟，出了花雨楼，仍往大兴里诸十全家去便夜饭。这回却熟落了许多，与诸十全谈谈讲讲，甚是投机。至于颠驾倒凤，美满恩情，大都不用细说。
比及次日清晨，李实夫于睡梦中隐约听得饮泣之声，张眼看时，只见诸十全面向里床睡着，自在那里呜呜咽咽的哭。实夫猛吃一惊，忙问： 做啥？ 连问几声，诸十全只不答应。实夫乃披衣坐起，乱想胡思，不解何故，仍伏下身去，脸偎脸问道： 阿是我得罪仔耐了动气？阿是嫌我老，勿情愿？ 诸十全都摇摇手。实夫皱眉道： 价末为啥？耐说说看囗。 又连问了几声，诸十全方答一句道： 勿关耐事。 实夫道： 就匆关我事末，耐也说说看。 诸十全仍不肯说。实夫无可如何，且自着衣下床。楼下诸三姐听得，舀上脸水，点了烟灯。
实夫一面洗脸，却叫住诸三姐，盘问诸十全缘何啼哭。诸三姐先叹一口气，乃道： 怪是也怪勿得俚。耐李老爷陆里晓得？我从养仔俚养到仔十八岁，一径勿舍得教俚做生意。旧年嫁仔个家主公，是个虹口银楼里小开，家里还算过得去，夫妻也蛮好，阿是总算好个哉了？陆里晓得今年正月里碰着一桩事体出来，故歇原要俚做生意。李老爷，耐想俚阿要怨气！ 实夫道： 啥个事体嗄？ 诸三姐道： （要勿）说起，就说末也是白说，倒去坍俚家主公个台。阿是（要勿）说个好。 说时，实夫已洗毕脸，诸三姐接了脸水下楼。实夫被他说得忐忑鹃突，却向榻床躺下吸烟，细细猜度。
一会儿，诸三姐又来问点心。实夫因复问道： 到底为啥事体？耐说出来，倘忙我能够帮帮俚也匆晓得。耐说说看囗。 诸三姐道： 李老爷，耐倘然肯帮帮俚，倒也赛过做好事。不过倪勿好意思搭耐说，搭耐说仔倒好像是倪来拆耐李老爷梢。 实夫焦躁道： 耐（要勿）实概囗，有闲话爽爽气气说出来末哉。 诸三姐又叹了一口气，方从头诉道： 说起来，总是俚自家运气勿好。为仔正月里俚到娘舅家去吃喜酒，俚家主公末要场面，拨俚带仔一副头面转来，夜头放来哚枕头边，到明朝起来辰光说是无拨哉呀。难末害仔几花人四处八方去瞎寻一泡，陆里寻得着嗄？娘舅哚末吓得来要死，说寻勿着是只好吃生鸦片烟哉。俚家主公屋里还有爷娘来哚，转去末拿啥来交代囗？真真无法子想哉！难末说勿如让俚出来做做生意看，倘忙碰着个好客人，看俚命苦，肯搭俚包瞒仔该桩事体，要救到七八条性命哚！我也无投啥主意哉，只好等俚去做生意。李老爷，耐想俚家主公屋里也算过得去，夫妻也蛮好，勿然啥犯着吃到仔该碗把势饭囗？ 
那诸十全睡在床上，听诸三姐说，更加哀哀的哭出声来。实夫搔耳爬腮，无法可劝。诸三姐又道： 李老爷，故歇做生意也难，就是长三书寓，一节做下来差勿多也不过三四百洋钱生意。一个新出来人家人，生来勿比得俚哚，要撑起一副头面来，耐说阿容易？俚有辰光搭我说说闲话，说到仔做生意末，就哭。俚说生意做勿好，倒勿如死仔歇作，阿有啥好日脚等出来！ 实夫道： 年纪轻轻说啥死嗄？事体末慢慢交商量，总有法子好想。耐去劝劝俚，教俚（要勿）哭囗。 
诸三姐听说，乃爬上床去向诸十全耳朵边轻轻说了些什么。诸十全哭声渐住，着衣起身。诸三姐方下床来，却笑道： 俚出来头一户客人就碰着仔耐李老爷，俚命里总还勿该应就死，赛过一个救星来救仔俚。李老爷阿对？ 实夫俯首沉吟，一语不发。诸三姐忽想起道： 阿呀！说说闲话倒忘记哉，李老爷吃啥点心？我去买。 实夫道： 买两个团子末哉。 诸三姐慌的就去。
实夫看诸十全两颊涨得排红，光滑如镜，眼圈儿乌沉沉浮肿起来，一时动了怜惜之心，不转睛的只管呆看。诸十全却羞的低头下床，趿双拖鞋，急往后半间去。随后诸三姐送团子与实夫吃了，诸十全也归房洗脸梳头。实夫复吸两口烟，起身拿马褂来着，向袋里掏出五块洋钱放在烟盘里。诸三姐问道。 阿是耐要去哉？ 实夫说： 去哉。 诸三姐道： 阿是耐去仔匆来哉？ 实夫道： 啥人说匆来。 诸三姐道： 价末啥要紧嗄？ 即取烟盘里五块洋钱仍塞在马褂袋里。
实夫怔了一怔，问道： 耐要我办副头面？ 诸三姐笑道： 勿是呀！倪有仔洋钱，倘忙用脱仔凑勿齐哉，放来哚李老爷搭末一样个（口宛）。隔两日一淘拨来倪，阿对？ 实夫始点点头说： 好。 诸十全叮嘱道： 耐晚歇要来个囗！ 
实夫也答应了，着好马褂，下楼出门，回至石路长安栈中。不料李鹤汀先已回来，见了实夫，不禁一笑。实夫倒不好意思的。匡二也笑嘻嘻呈上一张请帖。实夫看是姚季莼当晚请至尚仁里卫霞仙家吃酒的。鹤汀问： 阿去？ 实夫道： 耐去罢，我匆去哉。 
须臾，栈使搬中饭来，叔侄二人吃毕。李实夫自往花雨楼去吸烟。李鹤汀却往尚仁里杨媛媛家来。到了房里，只见娘姨盛姐正在靠窗桌上梳头；杨媛媛睡在床上，尚未起身。鹤汀过去揭开帐子，正要伸手去摸，杨媛媛已自惊醒，翻转身来，揣住鹤汀的手。鹤汀即向床沿坐下。杨媛媛问道： 昨夜赌到仔啥辰光？ 鹤汀道： 今朝九点钟坎坎散，我是一径勿曾因欧。 媛媛道： 阿赢嗄？ 鹤汀说： 输个。 媛媛道： 耐也好哉！一径勿曾听见耐赢歇，再要搭俚哚去赌！ 鹤汀道： （要勿）说哉。耐快点起来，倪去坐马车。 
杨媛媛乃披衣坐起，先把捆身子钮好，却憎鹤汀道： 耐走开点囗！ 鹤汀笑道： 我坐来里末，关耐啥事嗄？ 媛媛也笑道： 倪勿要！ 
适值外场提水铫子进来，鹤汀方走开，自去点了烟灯吸烟。盛姐梳头已毕，忙着加茶碗，绞手巾。比及杨媛媛梳头吃饭，诸事舒齐，那天色忽陰陰的像要下雨。杨媛媛道： 马车（要勿）去坐哉，耐困歇罢。 鹤汀摇摇头。盛姐道： 倪来挖花，大少爷阿高兴？ 鹤汀道： 好个，再有啥人？ 杨媛媛道： 楼浪赵桂林也蛮喜欢挖花。 
盛姐连忙去请，赵桂林即时与盛组同下楼来。杨媛媛笑向鹤汀道： 听见仔挖花，就忙杀个跑得来，怪勿得耐去输脱仔两三万原起劲杀！ 赵桂林把杨媛媛拍了一下，笑道： 耐说起来末倒就像个！ 
鹤汀看那赵桂林，约有廿五六岁，满面烟容，又黄又瘦。赵桂林也随口与鹤汀搭讪两句。盛姐已将桌子摄开，取出竹牌牙筹。李鹤汀、杨媛媛、赵桂林、盛姐四人搬位就坐，掳起牌来。鹤汀见赵桂林右手两指黑的像煤炭一般，知道他烟瘾不小，心想如此倌人还有何等客人去做他？
那知碰到四圈，赵桂林适有客人来，接着卫霞仙家也有票头来请鹤汀。大家便说： （要勿）碰哉。 一数筹码，鹤汀倒是赢的。杨媛媛笑道： 耐去输仔两三万，来赢倪两三块洋钱，阿要讨气！ 鹤汀也自好笑。赵桂林自上楼去。盛姐收抬干净。
鹤汀见外场点上洋灯，方往卫霞仙家赴宴；踅到门首，恰好朱蔼人从那边过来相遇，便一同登楼进房。姚季莼迎见让坐。卫霞仙敬过瓜子。李鹤汀向姚季莼说： 四家叔末谢谢哉。 朱蔼人也道： 陶家弟兄说上坟去，也匆来哉。 姚季莼道： 人忒少哉（口宛）。 当下又去写了两张请客票头，交与大姐阿巧。阿巧带下楼去给帐房看。帐房念道： 公阳里周双珠家请洪老爷。 正要念那一张，不料朱蔼人的管家张寿坐在一边听得，忽抢出来道： 洪老爷我去请末哉。 劈手接了票头，竟自去了。
