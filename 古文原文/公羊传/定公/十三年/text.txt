一、十有三年。春，齐侯、卫侯次于垂瑕。
二、夏，筑蛇渊囿。
三、大搜于比蒲。
四、卫公孟彄帅师伐曹。
五、秋，晋赵鞅入于晋阳以叛。
六、冬，晋荀寅及士吉射入于朝歌以叛。
七、晋赵鞅归于晋。
此叛也，其言归何？以地正国也。其以地正国奈何？晋赵鞅取晋阳之甲以逐荀寅与士吉射。荀寅与士吉射者，曷为者也？君侧之恶人也。此逐君侧之恶人，曷为以叛言之？无君命也。
八、薛弒其君比。
