一、十有四年。春，卫公叔戍来奔。
二、晋赵阳出奔宋。
三、三月辛巳，楚公子结、陈公子佗人帅师灭顿，以顿子牄归。
四、夏，卫北宫结来奔。
五、五月，于越败吴于醉李。
六、吴子光卒。
七、公会齐侯、卫侯于坚。公至自会。
八、秋，齐侯、宋公会于洮。
九、天王使石尚来归脤。
石尚者何？天子之士也。脤者何？俎实也。腥曰脤，孰曰燔。
十、卫世子蒯聩出奔宋。
十一、卫公孟彄出奔郑。
十二、宋公之弟辰自萧来奔。
十三、大搜于比蒲。
十四、邾娄子来会公。
十五、城莒父及霄。
