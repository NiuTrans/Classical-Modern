一、十年。春王三月，及齐平。
二、夏，公会齐侯于颊谷。公至自颊谷。
三、晋赵鞅帅师围卫。
四、齐人来归运、讙、龟阴田。
齐人曷为来归运、讙、龟阴田？孔子行乎季孙，三月不违，齐人为是来归之。
五、叔孙州仇、仲孙何忌帅师围郈。
六、秋，叔孙州仇、仲孙何忌帅师围费。
七、宋乐世心出奔曹。
八、宋公子池出奔陈。
九、冬，齐侯、卫侯、郑游遬会于鞌。
十、叔孙州仇如齐。
十一、齐公之弟辰暨宋仲佗、石彄出奔陈。
