一、四年，春王二月，莒人伐，取牟娄。
牟娄者何？之邑也。外取邑不书，此何以书？疾始取邑也。
二、戊申，卫州吁弒其君完。
曷为以国氏？当国也。
三、夏，公及宋公遇于清。
遇者何？不期也。一君出，一君要之也。
四、宋公、陈侯、蔡人、卫人伐郑。
五、秋，翚帅师会宋公、陈侯、蔡人、卫人伐郑。
翚者何？公子翚也。何以不称公子？贬。曷为贬？与弒公也。其与弒公奈何？公子翚谄乎隐公，谓隐公曰： 百姓安子，诸侯说子，盍终为君矣。 隐曰： 吾否，吾使修涂裘，吾将老焉。 公子翚恐若其言闻乎桓，于是谓桓曰： 吾为子口隐矣。隐曰： 吾不反也。  桓曰： 然则奈何？ 曰： 请作难，弒隐公。 于锺巫之祭焉弒隐公也。
六、九月，卫人杀州吁于濮。
其称人何？讨贼之辞也。
七、冬，十有二月，卫人立晋。
晋者何？公子晋也。立者何？立者不宜立也。其称人何？众立之之辞也。然则孰立之？石碏立之。石碏立之，则其称人何？众之所欲立也。众虽欲立之，其立之非也。
