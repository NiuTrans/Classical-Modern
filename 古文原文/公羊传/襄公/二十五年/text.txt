一、二十有五年。春，齐崔杼帅师伐我北鄙。
二、夏五月乙亥，齐崔杼弒其君光。
三、公会晋侯、宋公、卫侯、郑伯、曹伯、莒子、邾娄子、滕子、薛伯、杞伯、小邾娄子于陈仪。
四、六月壬子，郑公孙舍之帅师入陈。
五、秋八月己巳，诸侯同盟于重丘，公至自会。
六、卫侯入于陈仪。
陈仪者何？卫之邑也。曷为不言入于卫？谖君以弒也。
七、楚屈建帅师灭舒鸠。
八、冬，郑公孙囆帅师伐陈。
九、十有二月，吴子谒伐楚，门于巢卒。
门于巢卒者何？入门乎巢而卒也。入门乎巢而卒者何？入巢之门而卒也。吴子谒，何以名？伤而返，未至乎舍而卒也。
