一、十有六年。春王正月，葬晋悼公。
二、三月，公会晋侯、宋公、卫侯、郑伯、曹伯、莒子、邾娄子、薛伯、杞伯、小邾娄子于湨梁。戊寅，大夫盟。晋人执莒子、邾娄子以归。
诸侯皆在是，其言大夫盟何？信在大夫也。何言乎信在大夫？徧剌天下之大夫也。曷为遍剌天下之大夫？君若赘旒然。
三、齐侯伐我北鄙。
四、夏，公至自会。
五、五月甲子，地震。
六、叔老会郑伯、晋荀偃、卫寗殖、宋人，伐许。
七、秋，齐侯伐我北鄙，围成。
八、大雩。
九、冬，叔孙豹如晋。
