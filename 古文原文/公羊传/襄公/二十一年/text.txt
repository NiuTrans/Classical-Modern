一、二十有一年，春王正月，公如晋。
二、邾娄庶其以漆闾丘来奔。
邾娄庶其者何？邾娄大夫也。邾娄无大夫，此何以书？重地也。
三、夏，公至自晋。
四、秋，晋栾盈出奔楚。
五、九月庚戌朔，日有食之。
六、冬十月庚辰朔，日有食之。
七、曹伯来朝。
八、公会晋侯、齐侯、宋公、卫侯、郑伯、曹伯、莒子、邾娄子于商任。
九、十有一月庚子，孔子生。
