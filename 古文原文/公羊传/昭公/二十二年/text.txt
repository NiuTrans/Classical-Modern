一、二十有二年。春，齐侯伐莒。
二、宋华亥、向宁、华定自宋南里出奔楚。
三、大搜于昌奸。
四、夏四月乙丑，天王崩。
五、六月，叔鞅如京师。
六、葬景王。
七、王室乱。刘子、单子以王猛居于皇。
何言乎王室乱？言不及外也。刘子、单子以王猛居于皇。其称王猛何？当国也。
八、秋，刘子、单子以王猛入于王城。
王城者何？西周也。其言入何？篡辞也。
九、冬十月，王子猛卒。
此未踰年之君也，其称王子猛卒何？不与当也。不与当者，不与当父死子继、兄死弟及之辞也。
十、十有二月癸酉朔，日有食之。
