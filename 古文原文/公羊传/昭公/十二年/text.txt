一、十有二年。春，齐高偃帅师纳北燕伯于阳。
伯于阳者何？公子阳生也。子曰： 我乃知之矣。 在侧者曰： 子茍知之，何以不革？ 曰： 如尔所不知何？春秋之信史也，其序则齐桓晋文，其会则主会者为之也，其词则丘有罪焉耳！ 
二、三月壬申，郑伯嘉卒。
三、夏，宋公使华定来聘。
四、公如晋，至河乃复。
五、五月，葬郑简公。
六、楚杀其大夫成然。
七、秋七月。
八、冬十月，公子整出奔齐。
九、楚子伐徐。
十、晋伐鲜虞。
