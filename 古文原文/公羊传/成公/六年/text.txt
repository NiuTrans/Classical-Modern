一、六年，春王正月，公至自会。
二、二月辛巳，立武宫。
武宫者何？武公之宫也。立者何？立者不宜立也。立武宫，非礼也。
三、取鄟。
鄟者何？邾娄之邑也。曷为不系于邾娄？讳亟也。
四、卫孙良夫率师侵宋。
五、夏六月，邾娄子来朝。
六、公孙婴齐如晋。
七、壬申，郑伯费卒。
八、秋，仲孙蔑、叔孙侨如率师侵宋。
九、楚公子婴齐率师伐郑。
十、冬，季孙行父如晋。
十一、晋栾书率师侵郑。
