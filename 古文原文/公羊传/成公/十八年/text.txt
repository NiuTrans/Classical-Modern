一、十有八年。春王正月，晋杀其大夫胥童。
二、庚申，晋弒其君州蒲。
三、齐杀其大夫国佐。
四、公如晋。
五、夏，楚子、郑伯伐宋。
六、宋鱼石复入于彭城。
七、公至自晋。
八、晋侯使士匄来聘。
九、秋，杞伯来朝。
十、八月，邾娄子来朝。
十一、筑鹿囿。
何以书？讥。何讥尔？有囿矣，又为也。
十二、己丑，公薨于路寝。
十三、冬，楚人、郑人侵宋。
十四、晋侯使士彭来乞师。
十五、十有二月，仲孙蔑会晋侯、宋公、卫侯、邾娄子、齐崔杼同盟于虚朾。
十六、丁未，葬我君成公。
