一、九年，春王正月，公如齐。
二、公至自齐。
三、夏，仲孙蔑如京师。
四、齐侯伐莱。
五、秋，取根牟。
根牟者何？邾娄之邑也。曷为不系乎邾娄？讳亟也。
六、八月，滕子卒。
七、九月，晋侯、宋公、卫侯、郑伯、曹伯会于扈。
八、晋荀林父帅师伐陈。
九、辛酉，晋侯黑臀卒于扈。
扈者何？晋之邑也。诸侯卒其封内不地，此何以地？卒于会，故地也。未出其地，故不言会也。
十、冬十月癸酉，卫侯郑卒。
十一、宋人围滕。
十二、楚子伐郑。
十三、晋郄缺帅师救郑。
十四、陈杀其大夫泄冶。
