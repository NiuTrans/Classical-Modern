一、十有二年，春正月。
二、夏六月壬寅，公会纪侯、莒子，盟于殴蛇。
三、秋七月丁亥，公会宋公、燕人，盟于谷丘。
四、八月壬辰，陈侯跃卒。
五、公会宋公于郯。
六、冬十有一月，公会宋公于龟。
七、丙戌，公会郑伯，盟于武父。
八、丙戌，卫侯晋卒。
七、十有二月，及郑师伐宋。丁未，战于宋。
战不言伐，此其言伐何？辟嫌也。恶乎嫌？嫌与郑人战也。此偏战也，何以不言师败绩？内不言战，言战乃败矣。
