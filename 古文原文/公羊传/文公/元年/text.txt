一、元年，春王正月，公即位。
二、二月癸亥朔，日有食之。
三、天王使叔服来会葬。
其言来会葬何？会葬礼也。
四、夏四月丁巳，葬我君僖公。
五、天王使毛伯来锡公命。
锡者何？赐也。命者何？加我服也。
六、晋侯伐卫。
七、叔孙得臣如京师。
八、卫人伐晋。
九、秋，公孙敖会晋侯于戚。
十、冬十月丁未，楚世子商臣弒其君髠。
十一、公孙敖如齐。
