一、十有八年，春王二月丁丑，公薨于台下。
二、秦伯罃卒。
三、夏五月戊戌，齐人弒其君商人。
四、六月癸酉，葬我君文公。
五、秋，公子遂、叔孙得臣如齐。
六、冬十月，子卒。
子卒者孰谓？谓子赤也。何以不日？隐之也。何隐尔？弒也。弒则何以不日？不忍言也。
七、夫人姜氏归于齐。
八、季孙行父如齐。
九、莒弒其君庶其。
称国以弒何？称国以弒者，众弒君之辞。
