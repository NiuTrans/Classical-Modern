【经】
二十三年春，公至自齐。
祭叔来聘。
夏，公如齐观社。
公至自齐。
荆人来聘。
公及齐侯遇于穀。
萧叔朝公。
秋，丹桓宫楹。
冬十有一月，曹伯射姑卒。
十有二月甲寅，公会齐侯，盟于扈。
【传】
二十三年夏，公如齐观社，非礼也。曹刿谏曰： 不可。夫礼所以整民也，故会以训上下之则，制财用之节，朝以正班爵之义，帅长幼之序，征伐以讨其不然。诸侯有王，王有巡守，以大习之。非是，君不举矣。君举必书，书而不法，后嗣何观？ 
晋桓、庄之族偪，献公患之。士[插图]曰： 去富子，则群公子可谋也已。 公曰： 尔试其事。 士[插图]与群公子谋，谮富子而去之。
秋，丹桓宫之楹。
