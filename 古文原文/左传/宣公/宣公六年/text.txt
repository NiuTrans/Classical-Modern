【经】
六年春，晋赵盾、卫孙免侵陈。
夏四月。
秋八月，螽。
冬，十月。
【传】
六年春，晋、卫侵陈，陈即楚故也。
夏，定王使子服求后于齐。
秋，赤狄伐晋。围怀，及邢丘。晋侯欲伐之。中行桓子曰： 使疾其民。以盈其贯，将可殪也。《周书》曰： 殪戎殷。 此类之谓也。 
冬，召桓公逆王后于齐。
楚人伐郑，取成而还。
郑公子曼满与王子伯廖语，欲为卿。伯廖告人曰： 无德而贪，其在《周易·丰》[插图]之《离》[插图]，弗过之矣。 间一岁，郑人杀之。
