【传】
二十三年春，宋景曹卒。季康子使冉有吊，且送葬，曰： 敝邑有社稷之事，使肥与有职竞焉，是以不得助执绋，使求从舆人。曰，以肥之得备弥甥也，有不腆先人之产马，使求荐诸夫人之宰，其可以称旌繁乎？ 
夏六月，晋荀瑶伐齐。高无[插图]帅师御之。知伯视齐师，马骇，遂驱之，曰： 齐人知余旗，其谓余畏而反也。 及垒而还。将战，长武子请卜。知伯曰： 君告于天子，而卜之以守龟于宗祧，吉矣。吾又何卜焉？且齐人取我英丘，君命瑶，非敢燿武也，治英丘也。以辞伐罪足矣，何必卜？ 壬辰，战于犁丘。齐师败绩，知伯亲禽颜庚。
秋八月，叔青如越，始使越也。越诸鞅来聘，报叔青也。
