公冠：自为主，迎宾揖，升自阼，立于席。
既醴，降自阼。
其余自为主者，其降也自西阶，以异，其余皆与公同也。
公玄端与皮弁，皆，朝服素。
公冠，四加玄冕。
飨之以三献之礼，无介，无乐，皆玄端。
其酬币朱锦采，四马，其庆也同。
天子儗焉。
太子与庶子，其冠皆自为主，其礼与士同，其飨宾也皆同。
成王冠，周公使祝雍祝王曰： 达而勿多也。 祝雍曰： 使王近于民，远于年，啬于时，惠于财，亲贤使能。 
