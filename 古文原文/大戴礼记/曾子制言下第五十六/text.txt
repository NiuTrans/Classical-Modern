曾子曰： 天下有道，则君子欣然以交同；天下无道，则衡言不革；诸侯不听，则不干其土；听而不贤，则不践其朝；是以君子不犯禁而入人境，不通患而出危邑，则秉德之士不矣。
故君子不富贵以为己说，不乘贫贱以居己尊。凡行不义，则吾不事；不仁，则吾不长。奉相仁义，则吾与之聚群；向尔寇盗，则吾与虑。国有道，则突若入焉；国无道，则突若出焉，如此之谓义。
夫有世，义者哉，曰仁者殆，恭者不入，愤者不见使，正直者则迩于刑，弗违则殆于罪；是故君子错在高山之上，深泽之污，聚橡栗藜藿而食之，生耕稼以老十室之邑；是故昔者禹见耕者五耦而式，过十室之邑则下，为秉德之士存焉。 
