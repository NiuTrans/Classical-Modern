艺文一
自《六经》焚于秦而复出于汉，其师傅之道中绝，而简编脱乱讹缺，学者莫得其本真，于是诸儒章句之学兴焉。其后传注、笺解、义疏之流，转相讲述，而圣道粗明，然其为说固已不胜其繁矣。至于上古三皇五帝以来世次，国家兴灭终始，僭窃伪乱，史官备矣。而传记、小说，外暨方言、地理、职官、氏族，皆出于史官之流也。自孔子在时，方脩明圣经以绌缪异，而老子著书论道德。接乎周衰，战国游谈放荡之士，田骈、慎到、列、庄之徒，各极其辩；而孟轲、荀卿始专脩孔氏，以折异端。然诸子之论，各成一家，自前世皆存而不绝也。夫王迹熄而《诗》亡，《离骚》作而文辞之士兴。历代盛衰，文章与时高下。然其变态百出，不可穷极，何其多也。自汉以来，史官列其名氏篇第，以为六艺、九种、七略；至唐始分为四类，曰经、史、子、集。而藏书之盛，莫盛于开元，其著录者，五万三千九百一十五卷，而唐之学者自为之书者，又二万八千四百六十九卷。呜呼，可谓盛矣！
《六经》之道，简严易直而天人备，故其愈久而益明。其余作者众矣，质之圣人，或离或合。然其精深闳博，各尽其术，而怪奇伟丽，往往震发于其间，此所以使好奇博爱者不能忘也。然凋零磨灭，亦不可胜数，岂其华文少实，不足以行远欤？而俚言俗说，猥有存者，亦其有幸不幸者欤？今著于篇，有其名而亡其书者，十盖五六也，可不惜哉。
初，隋嘉则殿书三十七万卷，至武德初，有书八万卷，重复相糅。王世充平，得隋旧书八千余卷，太府卿宋遵贵监运东都，浮舟溯河，西致京师，经砥柱舟覆，尽亡其书。贞观中，魏征、虞世南、颜师古继为秘书监，请购天下书，选五品以上子孙工书者为书手，缮写藏于内库，以宫人掌之。玄宗命左散骑常侍、昭文馆学士马怀素为脩图书使，与右散骑常侍、崇文馆学士褚无量整比。会幸东都，乃就乾元殿东序检校。无量建议：御书以宰相宋璟、苏颋同署，如贞观故事。又借民间异本传录。及还京师，迁书东宫丽正殿，置修书院于著作院。其后大明宫光顺门外、东都明福门外，皆创集贤书院，学士通籍出入。既而太府月给蜀郡麻纸五千番，季给上谷墨三百三十六丸，岁给河间、景城、清河、博平四郡兔千五百皮为笔材。两都各聚书四部，以甲、乙、丙、丁为次，列经、史、子、集四库。其本有正有副，轴带帙签皆异色以别之。
安禄山之乱，尺简不藏。元载为相，奏以千钱购书一卷，又命拾遗苗发等使江淮括访。至文宗时，郑覃侍讲，进言经籍未备，因诏秘阁搜采，于是四库之书复完，分藏于十二库。黄巢之乱，存者盖鲜。昭宗播迁，京城制置使孙惟晟敛书本军，寓教坊于秘阁，有诏还其书，命监察御史韦昌范等诸道求购，及徙洛阳，荡然无遗矣。
甲部经录，其类十一：一曰《易》类，二曰《书》类，三曰《诗》类，四曰《礼》类，五曰《乐》类，六曰《春秋》类，七曰《孝经》类，八曰《论语》类，九曰谶纬类，十曰经解类，十一曰小学类。凡著录四百四十家，五百九十七部，六千一百四十五卷。不著录一百一十七家，三千三百六十卷。
《连山》十卷
司马膺注《归藏》十三卷
《周易》卜商《传》二卷
孟喜《章句》十卷
京房《章句》十卷
费直《章句》四卷
马融《章句》十卷
荀爽《章句》十句
郑玄注《周易》十卷
刘表《注》五卷
董遇《注》十卷
宋忠《注》十卷
王肃《注》十卷
王弼《注》七卷
又《大衍论》三卷
虞翻《注》九卷
陆绩《注》十三卷
姚信《注》十卷
荀辉《注》十卷
蜀才《注》十卷
王廙《注》十卷
干宝《注》十卷
又《爻义》一卷
黄颖《注》十卷
崔浩《注》十卷
崔觐《注》十三卷
何胤《注》十卷
卢氏《注》十卷
傅氏《注》十四卷
王又玄《注》十卷
王凯冲《注》十卷
荀氏《九家集解》十卷
马、郑、二王《集解》十卷
王弼、韩康伯《注》十卷
二王《集解》十卷
张璠《集解》十卷
又《略论》一卷
谢万注《系辞》二卷
桓玄注《系辞》二卷
荀谚注《系辞》二卷
荀柔之注《系辞》二卷
宋褰注《系辞》二卷
宋明帝注《义疏》二十卷
张该等《群臣讲易疏》二十卷
梁武帝《大义》二十卷
又《大义疑问》二十卷
萧伟《发义》一卷
又《几义》一卷
萧子政《义疏》十四卷
又《系辞义》二卷
张讥《讲疏》三十卷
何妥《讲疏》十三卷
褚仲都《讲疏》十六卷
梁蕃《文句义疏》二十卷
又《开题论序疏》十卷
《释序义》三卷
刘瓛《系辞义疏》二卷
又《乾坤义疏》一卷
钟会《周易论》四卷
范氏《周易论》四卷
应吉甫《明易论》一卷
邹湛《统略论》三卷
阮长成、阮仲容《难答论》二卷
宋处宗《通易论》一卷
宣聘《通易象论》一卷
栾肇《通易象论》一卷
袁宏《略谱》一卷
杨乂《卦序论》一卷
沈熊《周易谱》一卷
《杂音》三卷
任希古注《周易》十卷
《周易正义》十六卷国子祭酒孔颖达、颜师古、司马才章、王恭，太学博士马嘉运，太学助教赵乾叶、王谈、于志宁等奉诏撰，四门博士苏德融、赵弘智覆审。
陆德明《周易文句义疏》二十四卷
《文外大义》二卷
阴弘道《周易新传疏》十卷颢子，临涣令。
薛仁贵《周易新注本义》十四卷
王勃《周易发挥》五卷
玄宗《周易大衍论》三卷
李鼎祚《集注周易》十七卷
东乡助《周易物象释疑》一卷
僧一行《周易论》卷亡。
又《大衍玄图》一卷
《义决》一卷
《大衍论》二十卷
崔良佐《易忘象》卷亡。
元载集注《周易》一百卷
李吉甫注《一行易》卷亡。
卫元嵩《元包》十卷苏源明传，李江注。
高定《周易外传》二十二卷郢子，京兆府参军。
裴通《易书》一百五十卷字又玄，士淹子，文宗访以《易》义，令进所撰书。
卢行超《易义》五卷字孟起，大中六合丞。
陆希声《周易传》二卷
右《易》类七十六家，八十八部，六百六十五卷。失姓名一家，李鼎祚以下不著录十一家，三百二十九卷。
《古文尚书》孔安国《传》十三卷
谢沈《注》十三卷
王肃《注》十卷
又《释驳》五卷
范甯《注》十卷
李颙《集注》十卷
又《新释》二卷
《要略》二卷
姜道盛《集注》十卷
徐邈注《逸篇》三卷
伏胜注《大传》三卷
又《畅训》一卷
刘向《洪范五行传论》十一卷
马融《传》十卷
王肃《孔安国问答》三卷
郑玄注《古文尚书》九卷
又《注释问》四卷
王粲问，田琼、韩益正。
吕文优《义注》三卷
伊说《释义》四卷
顾欢《百问》一卷
巢猗《百释》三卷
又《义疏》十卷
费甝《义疏》十卷
任孝恭《古文大义》二十卷
蔡大宝《义疏》三十卷
刘焯《义疏》三十卷
顾彪《古文音义》五卷
又《文外义》一卷
刘炫《述义》二十卷
王俭《音义》四卷
王玄度注《尚书》十三卷
王元感《尚书纠缪》十卷
《今文尚书》十三卷开元十四年，玄宗以《洪范》 无偏无颇 声不协，诏改为 无偏无陂 。天宝三载，又诏集贤学士卫包改古文从今文。
《尚书正义》二十卷国子祭酒孔颖达、太学博士王德韶、四门助教李子云等奉诏撰。四门博士硃长才苏德融、太学助教隋德素、四门助教王士雄赵弘智覆审。太尉扬州都督长孙无忌、司空李勣、左仆射于志宁、右仆射张行成、吏部尚书侍中高季辅吏部尚书褚遂良、中书令柳奭、弘文馆学士谷那律刘伯庄、太学博士贾公彦范义郡齐威、太常博士柳士宣孔志约、四门博士赵君赞、右内率府长史弘文馆直学士薛伯珍、国子助教史士弘、太学助教郑祖玄周玄达、四门助教李玄植王真儒与王德韶、隋德素等刊定。
王元感《尚书纠缪》十卷
穆元休《洪范外传》十卷
陈正卿《续尚书》纂汉至唐十二代诏策、章疏、歌颂、符檄、论议成书，开元末上之。卷亡。
崔良佐《尚书演范》卷亡。
右《书》类二十五家，三十三部，三百六卷。王元感以下不著录四家，二十卷。
《韩诗》卜商《序》韩婴《注》二十二卷
又《外传》十卷
卜商《集序》二卷
又《翼要》十卷
毛苌《传》十卷
郑玄笺《毛诗诂训》二十卷
又《谱》三卷
王肃《注》二十卷
又《杂义驳》八卷
《问难》二卷
叶遵《注》二十卷号《叶诗》。
崔灵恩《集注》二十四卷
《义注》五卷
刘桢《义问》十卷
王基《毛诗驳》五卷
《毛诗杂答问》五卷
《杂义难》十卷
孙毓《异同评》十卷
杨乂《毛诗辨》三卷
陈统《难孙氏诗评》四卷
又《表隐》二卷
元延明《谊府》三卷
张氏《义疏》五卷
陆玑《草木鸟兽鱼虫疏》二卷
谢沈《释义》十卷
刘氏《序义》一卷
刘炫《述义》三十卷
鲁世达《音义》二卷
郑玄等《诸家音》十五卷
王玄度注《毛诗》二十卷
《毛诗正义》四十卷孔颖达、王德韶、齐威等奉诏撰，赵乾叶、四门助教贾普曜赵弘智等覆正。
许叔牙《毛诗纂义》十卷
成伯玙《毛诗指说》一卷
又《断章》二卷
《毛诗草木虫鱼图》二十卷开成中，文宗命集贤院脩撰并绘图象，大学士杨嗣复、学士张次宗上之。
右《诗》类二十五家，三十一部，三百二十二卷。失姓名三家，许叔牙以下不著录三家，三十三卷。
《大戴德礼记》十三卷
又《丧服变除》一卷
郑玄注《小戴圣礼记》二十卷
又《礼议》二十卷
《礼记音》三卷曹耽解。
《三礼目录》一卷
注《周官》十三卷
《音》三卷
注《仪礼》十七卷
《丧服变除》一卷
注《丧服纪》一卷
卢植注《小戴礼记》二十卷
马融《周官传》十二卷
又注《丧服记》一卷
王肃注《小戴礼记》三十卷
又注《周官》十二卷
注《仪礼》十七卷
《音》二卷
《丧服要记》一卷
注《丧服纪》一卷
郑小同《礼记义记》四卷
袁准注《仪礼》一卷
孔伦《注》一卷
陈铨《注》一卷
蔡超宗《注》二卷
田僧绍《注》二卷
傅玄《周官论评》十二卷陈邵驳。
杜预《丧服要集议》三卷
贺循《丧服谱》一卷
又《丧服要记》五卷谢微注。
干宝注《周官》十二卷
又《答周官驳难》五卷孙略问。
李轨《小戴礼记音》二卷
尹毅《音》二卷
徐邈《音》三卷
徐爰《音》二卷
司马伷《周官宁朔新书》八卷
又《礼记宁朔新书》二十卷并王懋约注。
戴颙《月令章句》十二卷
又《中庸传》二卷
《缑氏要钞》六卷
王逡之注《丧服五代行要记》十卷
徐广《礼论问答》九卷
范甯《礼问》九卷
又《礼论答问》九卷
射慈《小戴礼记音》二卷
又《丧服天子诸侯图》一卷
崔游《丧服图》一卷
蔡谟《丧服谱》一卷
《丧服要难》一卷赵成问，袁祈答。
伊说注《周官》十卷
孙炎注《礼记》三十卷
叶遵《注》十二卷
董勋《问礼俗》十卷
刘俊《礼记评》十卷
吴商《杂礼义》十一卷
何承天《礼论》三百七卷
颜延之《礼逆降议》三卷
任预《礼论条牒》十卷
又《礼论帖》三卷
《礼论钞》六十六卷
庾蔚之《礼记略解》十卷
又注《丧服要记》五卷
《礼论钞》二十卷
王俭《礼仪答问》十卷
又《礼杂答问》十卷
《丧服古今集记》三卷
荀万秋《礼杂钞略》二卷
傅隆《礼议》一卷
梁武帝《礼大义》十卷
周舍《礼疑义》五十卷
何佟之《礼记义》十卷
又《礼答问》十卷
戚寿《杂礼义问答》四卷
贺瑒《礼论要钞》一百卷
贺述《礼统》十二卷
崔灵恩《周官集注》二十卷
又《三礼义宗》三十卷
元延明《三礼宗略》二十卷
皇侃《礼记讲疏》一百卷
又《义疏》五十卷
《丧服文句义》十卷
沈重《周礼义疏》四十卷
又《礼记义疏》四十卷
熊安生《义疏》四十卷
刘芳《义证》十卷
沈文阿《丧服经傅义疏》四卷
又《丧服发题》二卷
夏侯伏朗《三礼图》十二卷
《礼记隐》二十六卷
《礼类聚》十卷
《礼仪杂记故事》十一卷
《礼统郊祀》六卷
《礼论要钞》十三卷
《区分》十卷
《礼论钞略》十三卷
《礼记正义》七十卷孔颖达、国子司业硃子奢、国子助教李善信贾公彦柳士宣范义郡、魏王参军事张权等奉诏撰，与周玄达、赵君赞、王士雄、赵弘智覆审。
贾公彦《礼记正义》八十卷
又《周礼疏》五十卷
《仪礼疏》五十卷
魏征《次礼记》二十卷亦曰《类礼》。
王玄度《周礼义决》三卷
又注《礼记》二十卷
元行冲《类礼义疏》五十卷
《御刊定礼记月令》一卷集贤院学士李林甫、陈希烈、徐安贞、直学士刘光谦齐光乂陆善经、脩撰官史玄晏、待制官梁令瓚等注解。自第五易为第一。
成伯玙《礼记外传》四卷
王元感《礼记绳愆》三十卷
王方庆《礼经正义》十卷
《礼杂问答》十卷
李敬玄《礼论》六十卷
张镒《三礼图》九卷
陆质《类礼》二十卷
韦彤《五礼精义》十卷
丁公著《礼志》十卷
《礼记字例异同》一卷元和十二年诏定。
丘敬伯《五礼异同》十卷
孙玉汝《五礼名义》十卷
杜肃《礼略》十卷
张频《礼粹》二十卷
右《礼》类六十九家，九十六部，一千八百二十七卷。失姓名七家，元行冲以下不著录十六家，二百九十五卷。
桓谭《乐元起》二卷
又《琴操》一卷
孔衍《琴操》二卷
荀勖《太乐杂歌辞》三卷
又《太乐歌辞》二卷
《乐府歌诗》十卷
谢灵运《新录乐府集》十一卷
信都芳删注《乐书》九卷
留进《管弦记》十二卷
凌秀《管弦志》十卷
公孙崇《钟磬志》二卷
梁武帝《乐社大义》十卷
又《乐论》三卷
沈重《钟律》五卷
释智匠《古今乐录》十三卷
郑译《乐府歌辞》八卷
又《乐府声调》六卷
苏夔《乐府志》十卷
李玄楚《乐经》三十卷
元殷《乐略》四卷
又《声律指归》一卷
翟子《乐府歌诗》十卷
又《三调相和歌辞》五卷
刘氏、周氏《琴谱》四卷
陈怀《琴谱》二十一卷
《汉魏吴晋鼓吹曲》四卷
《琴集历头拍簿》一卷
《外国伎曲》三卷
又一卷
《论乐事》二卷
《历代曲名》一卷
《推七音》一卷
《十二律谱义》一卷
《鼓吹乐章》一卷
李守真《古今乐记》八卷
萧吉《乐谱集解》二十卷
武后《乐书要录》十卷
赵邪利《琴叙谱》九卷
张文收《新乐书》十二卷
刘贶《太乐令壁记》三卷
徐景安《历代乐仪》三十卷
崔令钦《教坊记》一卷
吴兢《乐府古题要解》一卷
郗昂《乐府古今题解》三卷一作王昌龄。
段安节《乐府杂录》一卷文昌孙
窦璡《正声乐调》一卷
玄宗《金凤乐》一卷
萧祜《无射商九调谱》一卷
赵惟暕《琴书》三卷
陈拙《大唐正声新址琴谱》十卷
吕渭《广陵止息谱》一卷
李良辅《广陵止息谱》一卷
李约《东杓引谱》一卷勉子，兵部员外郎。
齐嵩《琴雅略》一卷
王大力《琴声律图》一卷
陈康士《琴谱》十三卷字安道，僖宗时人。
又《琴调》四卷
《琴谱》一卷
《离骚谱》一卷
赵邪利《琴手势谱》一卷
南卓《羯鼓录》一卷
右《乐》类三十一家，三十八部，二百五十七卷。失姓名九家，张文收以下不著录二十家，九十三卷。
左丘明《春秋外传国语》二十卷
董仲舒《春秋繁露》十七卷
《春秋谷梁传》十五卷尹更始注。
《春秋公羊传》五卷严彭祖述。
贾逵《春秋左氏长经章句》二十卷
又《解诂》三十卷
《春秋三家训诂》十二卷
董遇《左氏经传章句》三十卷
王肃《注》三十卷
又《国语章句》二十二卷
王朗注《左氏》十卷
土燮注《春秋经》十一卷
杜预《左氏经传集解》三十卷
又《释例》十五卷
《音》三卷
郑众《牒例章句》九卷
颍容《释例》七卷
刘寔《条例》十卷
方范《经例》六卷
何休《左氏膏盲》十卷郑玄箴。
又《公羊解诂》十三卷
《春秋汉议》十卷麋信注，郑玄驳。
《公羊条传》一卷
《墨守》一卷郑玄发。
《谷梁废疾》三卷郑玄释，张靖笺。
服虔《左氏解谊》三十卷
又《膏盲释痾》五卷
《春秋成长说》七卷
《塞难》三卷
《音隐》一卷
《驳何氏春秋汉议》十一卷
王玢《达长义》一卷
孙毓《左氏传义注》三十卷
又《贾服异同略》五卷
梁简文帝《左氏传例苑》十八卷
干宝《春秋函传》十六卷
《序论》一卷
殷兴《左氏释滞》十卷
何始真《春秋左氏区别》十二卷
张冲《春秋左氏义略》三十卷
严彭祖《春秋图》七卷
吴略《春秋经传诡例疑隐》一卷
京相璠《春秋土地名》三卷
王延之《旨通》十卷
顾启期《大夫谱》十一卷
李谧《丛林》十二卷
崔灵恩《立义》十卷
《申先儒传例》十卷
沈宏《经传解》六卷
又《文苑》六卷
《嘉语》六卷
沈文阿《义略》二十七卷
刘炫《攻昧》十二卷
又《规过》三卷
《述议》三十七卷
高贵乡公《左氏音》三卷
曹耽、荀讷《音》四卷
李轨《音》三卷
孙邈《音》三卷
王元规《音》三卷
孔氏《公羊集解》十四卷
王愆期注《公羊》十二卷
又《难答论》一卷庾翼难。
高袭《传记》十二卷
荀爽、徐钦《答问》五卷
刘寔《左氏牒例》二十卷
又《公羊违义》三卷刘晏注。
王俭《音》二卷
《春秋谷梁传》段肃《注》十三卷
唐固注《谷梁》十二卷
又注《国语》二十一卷
麋信注《谷梁》十二卷
又《左氏传说要》十卷
张靖《集解》十一卷
程阐《经传集注》十六卷
孔衍《训注》十三卷
范甯《集注》十二卷
徐乾《注》十三卷
徐邈《注》十二卷
又《传义》十卷
《音》一卷
沈仲义《集解》十卷
萧邕《问传义》三卷
刘兆《三家集解》十一卷
韩益《三传论》十卷
胡讷集撰《三传经解》十一卷
又《三传评》十卷
潘叔度《春秋成集》十卷
又《合三传通论》十卷
江熙《公羊谷梁二传评》三卷
李铉《春秋二传异同》十二卷
卢翻注《国语》二十一卷
韦昭《注》二十一卷
孔晁《解》二十一卷
《春秋辨证明经论》六卷
《左氏音》十二卷
《左氏钞》十卷
《春秋辞苑》五卷
《杂义难》五卷
《左氏杜预评》二卷
《春秋正义》三十六卷孔颖达、杨十勋、硃长才奉诏撰。马嘉运、王德韶、苏德融与隋德素覆审。
杨士勋《谷梁疏》十二卷
王玄度注《春秋左氏传》卷亡。
虞藏用《春秋后语》十卷
高重《春秋纂要》四十卷字文明，士廉五代孙，文宗时翰林侍讲学士。帝好《左氏春秋》，命重分诸国各为书，别名《经传要略》。历国子祭酒。
许康佐等集《左氏传》三十卷一作文宗御集。
徐文远《左传义疏》六十卷
又《左传音》三卷
阴弘道《春秋左氏传序》一卷
李氏《左传异同例》十三卷开元中，右威卫录事参军，失名
冯伉《三传异同》三卷
刘轲《三传指要》十五卷
韦表微《卢春秋三传总例》二十卷
王元感《春秋振滞》二十卷
韩滉《春秋通》一卷
陆质集注《春秋》二十卷
又集传《春秋纂例》十卷
《春秋微旨》二卷
《春秋辨疑》七卷
樊宗师《春秋集传》十五卷
《春秋加减》一卷元和十三年，国子监脩定。
李瑾《春秋指掌》十五卷
张杰《春秋图》五卷
又《春秋指元》十卷
裴安时《左氏释疑》七卷字适之，大中江陵少尹。
第五泰《左传事类》二十卷字伯通，青州益都人，咸通鄂州文学。
成玄《公谷总例》十卷字又玄，咸通山阳令。
陆希声《春秋通例》三卷
陈岳《折衷春秋》三十卷唐末钟传江西从事。
郭翔《春秋义鉴》三十卷
柳宗元《非国语》二卷
右《春秋》类六十六家，一百部，一千一百六十三卷。失姓名五家，王玄度以下不著录二十二家。四百三卷。
《古文孝经》孔安国《传》一卷
刘邵《注》一卷
《孝经》王肃《注》一卷
郑玄《注》一卷
韦昭《注》一卷
孙熙《注》一卷
苏林《注》一卷
谢万《注》一卷
虞盘佐《注》一卷
孔光《注》一卷
殷仲文《注》一卷
殷叔道《注》一卷
徐整《默注》二卷
车胤《讲孝经义》四卷
荀勖《讲孝经集解》一卷
皇侃《义疏》三卷
何约之《大明中皇太子讲义疏》一卷
梁武帝《疏》十八卷
太史叔明《发题》四卷
刘炫《述义》五卷
张士儒《演孝经》十二卷
《应瑞图》一卷
贾公彦《孝经疏》五卷
魏克己注《孝经》一卷
任希古《越王孝经新义》十卷
《今上孝经制旨》一卷。玄宗。
元行冲《御注孝经疏》二卷
尹知章注《孝经》一卷
孔颖达《孝经义疏》卷亡。
王元感注《孝经》一卷
李嗣真《孝经指要》一卷
平贞諲《孝经议》卷亡。
徐浩《广孝经》十卷浩称四明山人，乾元二年上，授校书郎。
右《孝经》类二十七家，三十六部，八十二卷。失姓名一家，尹知章以下不著录六家，一十三卷。
《论语》郑玄《注》十卷
又注《论语释义》一卷
《论语篇目弟子》一卷
王弼《释疑》二卷
王肃注《论语》十卷
又注《孔子家语》十卷
李充注《论语》十卷
梁觊《注》十卷
孟厘《注》九卷
袁乔《注》十卷
尹毅《注》十卷
张氏《注》十卷
何晏《集解》十卷
孙绰《集解》十卷
盈氏《集义》十卷
江熙《集解》十卷
徐氏《古论语义注谱》一卷
虞喜《赞郑玄论语注》十卷
畅惠明《义注》十卷
宋明帝补《卫瓘论语注》十卷
栾肇《论语释》十卷
又《驳》二卷
崔豹《大义解》十卷
缪播《旨序》二卷
郭象《体略》二卷
戴诜《述议》二十卷
刘炫《章句》二十卷
皇侃《疏》十卷
褚仲都《讲疏》十卷
《义注隐》三卷
《杂义》十三卷
《剔义》十卷
徐邈《音》二卷
《孔丛》七卷
王勃《次论语》十卷
贾公彦论《论语疏》十五卷
韩愈注《论语》十卷
张籍《论语注辨》二卷
右《论语》类三十家，三十七部，三百二十七卷。失姓名三家，韩愈以下不著录二家，十二卷。
宋均注《易纬》九卷
注《礼纬》三十卷
注《诗纬》三卷
注《乐纬》三卷
注《春秋纬》三十八卷
注《论语纬》十卷
注《孝经纬》五卷
郑玄注《书纬》三卷
注《诗纬》三卷
右谶纬类二家，九部，八十四卷。
刘向《五经杂义》七卷
又《五经通义》九卷
《五经要义》五卷
许慎《五经异义》十卷郑玄驳。
杨方《五经钅句沉》十卷
杨思《五经咨疑》八卷
元延明《五经宗略》四十卷
刘炫《五经正名》十二卷
沈文阿《经典玄儒大义序录》十卷
班固等《白虎通义》六卷
郑玄《六艺论》一卷
谯周《五经然否论》五卷
《郑志》九卷
《郑记》六卷
王肃《圣证论》十一卷
梁武帝《孔子正言》二十卷
简文帝《长春义记》一百卷
樊文深《七经义纲略论》三十卷
又《质疑》五卷
张讥《游玄桂林》二十卷
《谥法》三卷荀顗演，刘熙注。
沈约《谥例》十卷
贺琛《谥法》三卷
《集天名称》三卷
陆德明《经典释文》三十卷
颜师古《匡谬正俗》八卷
赵英《五经对诀》四卷英，龙朔中汲令。
刘迅《六说》五卷
刘贶《六经外传》三十七卷
张镒《五经微旨》十四卷
韦表微《九经师授谱》一卷
裴侨卿《微言注集》二卷开元中郑县尉。
高重《经传要略》十卷
王彦威《续古今谥法》十四卷
慕容宗本《五经类语》十卷字泰初，幽州人，大中时。
刘氏《经典集音》三十卷熔，字正范，绛州正平，咸通晋州长史。
右经解类十九家，二十六部，三百八十一卷。失姓名一家，赵英以下不著录十家，一百二十七卷。
《尔雅》李巡《注》三卷
樊光《注》六卷
孙炎《注》六卷
沈■《集注》十卷
郭璞《注》一卷
又《图》一卷
《音义》一卷
江灌《图赞》一卷
又《音》六卷
李轨解《小尔雅》一卷
杨雄《别国方言》十三卷
刘熙《释名》八卷
韦昭《辨释名》一卷
李斯等《三苍》三卷郭璞解。
杜林《苍颉训诂》二卷
张揖《广雅》四卷
又《埤苍》三卷
《三苍训诂》三卷
《杂字》一卷
《古文字训》二卷
樊恭《广苍》一卷
史游《急就章》一卷曹寿解。
颜之推《注》一卷
司马相如《凡将篇》一卷
班固《在昔篇》一卷
《太甲篇》一卷
蔡邕《圣草章》一卷
又《劝学篇》一卷
《今字石经论语》二卷
崔瑗《飞龙篇篆草势合》三卷
许慎《说文解字》十五卷
吕忱《字林》七卷
杨承庆《字统》二十卷
冯干《括字苑》十三卷
贾鲂《字属篇》一卷
葛洪《要用字苑》一卷
戴规《辨字》一卷
僧宝志《文字释训》三十卷
周成《解文字》七卷
王延《杂文字音》七卷
王氏《文字要说》一卷
阮孝绪《文字集略》一卷
彭立《文字辨嫌》一卷
王愔《文字志》三卷
顾野王《玉篇》三十卷
李登《声类》十卷
吕静《韵集》五卷
阳休之《韵略》一卷
又《辨嫌音》二卷
夏侯咏《四声韵略》十三卷
张谅《四声部》三十卷
赵氏《韵篇》十二卷
陆慈《切韵》五卷
郭训《字旨篇》一卷
《古文奇字》二卷
卫宏《诏定古文字书》一卷
虞龢《法书目录》六卷
卫恒《四体书势》一卷
萧子云《五十二体书》一卷
庾肩吾《书品》一卷
颜之推《笔墨法》一卷
僧正度《杂字书》八卷
何承天《纂文》三卷
颜延之《纂要》六卷
又《诘幼文》三卷
张推《证俗音》三卷
颜愍楚《证俗音略》一卷
李虔《续通俗文》二卷
李少通《俗语难字》一卷
诸葛颍《桂苑珠丛》一百卷
硃嗣卿《幼学篇》一卷
项峻《始学篇》十二卷
王羲之《小学篇》一卷
杨方《少学集》十卷
顾凯之《启疑》三卷
萧子范《千字文》一卷
周兴嗣《次韵千字文》一卷
《演千字文》五卷
《黄初篇》一卷
《吴章篇》一卷
《音隐》四卷
《难要字》三卷
《览字知源》三卷
《字书》十卷
《叙同音》三卷
《桂苑珠丛略要》二十卷
《古今八体六文书法》一卷
《古来篆隶诂训名录》一卷
《笔墨法》一卷
《鹿纸笔墨疏》一卷
《篆书千字文》一卷
《今字石经易篆》三卷
《今字石经尚书本》五卷
《今字石经郑玄尚书》八卷
《三字石经尚书古篆》三卷
《今字石经毛诗》三卷
《今字石经仪礼》四卷
《三字石经左传古篆书》十二卷
《今字石经左传经》十卷
《今字石经公羊传》九卷
蔡邕《今字石经论语》二卷
曹宪《尔雅音义》二卷
又《博雅》十卷
《文字指归》四卷
刘伯庄《续尔雅》一卷
颜师古注《急就章》一卷
武后《字海》一百卷凡武后所著书，皆元万顷、范履冰、苗神客、周思茂、胡楚宾、卫业等撰。
李嗣真《书后品》一卷
徐浩《书谱》一卷
《古迹记》一卷
张怀瓘《书断》三卷开元中翰林院供奉。
又《评书药石论》一卷
张敬玄《书则》一卷贞元中处士。
褚长文《书指论》一卷
张彦远《法书要录》十卷
弘靖孙，乾符初大理卿。
裴行俭《草字杂体》卷亡。
荆浩《笔法记》一卷浩称洪谷子。
二王、张芝、张昶等书一千五百一十卷太宗出御府金帛购天下古本，命魏徵、虞世南、褚遂良定真伪，凡得羲之真行二百九十纸，为八十卷，又得献之、张芝等书，以 贞观 字为印。草迹命遂良楷书小字以影之。其古本多梁、隋官书。梁则满骞、徐僧权、沈炽文、硃异，隋则江总、姚察署记。帝令魏、褚卷尾各署名。开元五年，敕陆玄悌、魏哲、刘怀信检校，分益卷秩。玄宗自书 开元 字为印。
唐书王方庆《宝章集》十卷
又《王氏八体书范》四卷
《王氏工书状》十五卷
玄宗《开元文字音义》三十卷
张参《五经文字》三卷
唐玄度《九经字样》一卷文宗时待诏。
颜元孙《干禄字书》一卷
欧阳融《经典分毫正字》一卷
李腾《说文字源》一卷阳冰从子。
僧慧力《像文玉篇》三十卷
萧钧《韵音》二十卷
孙愐《唐韵》五卷
武元之《韵铨》十五卷
玄宗《韵英》五卷天宝十四载撰，诏集贤院写付诸道采访使，传布天下。
颜真卿《韵海镜源》三百六十卷
李舟《切韵》十卷
僧猷智《辨体补脩加字切韵》五卷
右小学类六十九家，一百三部，七百二十一卷。失姓名二十三家，徐浩以下不著录二十三家，二千四十五卷。
