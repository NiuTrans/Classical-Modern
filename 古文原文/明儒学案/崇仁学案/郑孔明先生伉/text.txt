郑伉字孔明，常山之象湖人。不屑志於科举，往见康斋。康斋曰： 此间工夫，非朝夕可得，恐误子远来。 对曰： 此心放逸已久，求先生复之耳。敢欲速乎？ 因受《小学》，日验於身心。久之，若有见焉，始归而读书。一切折衷於朱子，痛恶佛、老，曰 其在外者已非，又何待读其书而后辨其谬哉！ 枫山、东白皆与之上下其议论，亦一时之人傑也。
