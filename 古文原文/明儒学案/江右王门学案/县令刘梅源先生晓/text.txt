刘晓字伯光，号梅源，安福人。乡举为新宁令。见阳明於南京，遂禀受焉。阳明赠诗 谩道《六经》皆註脚，还谁一语悟真机。 归集同志为惜阴会。吉安之多学者，先生为之五丁也。先生下语无有枝叶，尝诵少陵 语不惊人死不休 之句，叹曰： 可惜枉费心力，不当云 学不圣人死不休 耶？ 学者举质鬼神无疑，先生曰： 人可欺，鬼神不可欺，今世可欺，后圣有作，真伪不可欺。 
