六辛日逢甲午时，暗鬼枭神真可畏；
若无倚托反劳生，莫道六辛逢马贵。
辛日甲午时，鬼旺身衰。辛用丁为鬼，己为倒食，甲为财。甲午木死则神无气，丁己健旺，虽见午为天乙贵，平生反复；纵通旺气，亦贵不永。若生火土月，西方运，贵。
辛丑日甲午时，未申年月，四柱有利害，虽富寿夭。通金，虽贵不永。
辛卯日甲午时，卯月，武贵。寅戌，破祖；不然，残夭。巳午七、八品贵。运同。
辛巳日甲午时，平。寅午戌，官旺，吉。申子辰、平常。卯戌年，官印双全，公候。
辛未日甲午时，申子辰，偏官有制，吉。丑戌，方面。未月。贵。
辛酉日甲午时，春，财旺；夏，官贵，俱吉。秋，身强，虽富不永，冬，平常。
辛亥日甲午时，亥子年月，金水氵亟秀，文学堪夸。辰戌丑未、杂气财官，贵显。
六辛日干时甲午，财神无气不相当；
春生木旺财官运，一路滔滔姓字香。
辛日时临甲午，妻财无气身衰。干强火旺为鬼胎，火重金柔炼坏。最忌用神伤损，金沉海底生灾。无刑无破称心怀，贵重光明广大。
