六癸日生时戊午，化火临时帝旺乡；
运喜东南木火地，为官清正禄荣昌。
癸日戊午时，化气成火局，癸合戊化火，午上帝旺，合局而贵，身旺不化癸水，地方之气引到南方，癸水无气，贵而寿促，东方运吉。
癸丑日戊午时，财厚，南运主贵寿促，东运吉。
癸卯日戊午时，申子辰亥月，身旺不化，平常。卯戌月，贵。
癸已日戊午时，中年大富，若行东运，贵显。申未月，亦贵。
癸未日戊午时，寅午戌，化火合局，贵显。
癸酉日戊午时，主伤妻家财，有始无终，子年子贵而无禄，行南运，好。
癸亥日戊午时，贵，未月，东方运；金月有制，俱贵显。
将星扶禄命高低，见爱于人是与非；
得志退毛鸡化凤，虎卧平坡被兔欺。
癸日时逢戊午，天元既济之方，化为真火显威光，灾难消除福长。
壬会甲寅减半，是非成败难防，六亲不睦暗刑伤，难得资财富旺。
