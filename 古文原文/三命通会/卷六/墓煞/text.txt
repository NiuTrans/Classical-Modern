古歌曰：墓中逢鬼要知之，夹煞持丘骨肉离，犯此凶星无救助，生来福寿少年亏。如甲日见庚戌、庚辰，乙日见辛丑、辛未，丙日见壬辰、壬戌，丁日见癸丑、癸未，戊日见甲辰、甲戌，己日见乙丑、乙未，庚日见丙辰、丙戌，辛日见丁丑、丁未，壬日见戊辰、戊戌，癸日见己丑、己未，此谓七煞入墓。《珞录子》云：夹煞持丘，亲姻哭送。如己巳、戊辰、癸丑、丙辰，癸日见戊为官，己为煞，戊己并在辰上，又为癸水库，多主早发早夭。或曰：煞非止七煞，乃羊刃、亡、劫，与日时或日月夹藏墓中，皆凶。
