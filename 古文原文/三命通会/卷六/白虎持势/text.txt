庚辛金属西方，谓之白虎持势者，得其势也。如庚午、庚寅、庚戌、辛巳、辛卯、辛未，此六日生，坐下财官印贵，要日主有托受生气，或官旺得时有助，不见财官，用官必贵，用财必富，岁运同。有以辛卯日时犯白虎，不利勇猛战斗，令人多有眼目之疾，重犯尤忌之。诗曰：白虎持世寅卯强，如临巳午未戌乡，四野遇之多富贵，必向皇都作栋梁。
