戊己土属中央，谓之勾陈当位，即当权之义。如戊寅、戊辰、戊子、戊申、乙卯、己亥、己未，皆坐下财官印，若身旺，官得时者贵，财得时者富，不见伤官劫财为妙，忌冲刑，煞旺生灾，岁运同。诗曰：戊己勾陈在旺乡，寅卯之宫号最强，若是更临辰卯未，亥子相逢大吉昌。又：日干戊己坐财官，号曰勾陈得位看，知有大财分瑞气，命中值此列朝班。
