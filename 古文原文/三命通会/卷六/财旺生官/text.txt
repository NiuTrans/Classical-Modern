《继善篇》云：富而且贵，定因财旺生官。盖财有生官之理，既取财为用，不要见官，若见官则为财官格矣。柱有伤食，虽财厚亦不能生官。如戊己以亥子、壬癸为财，以寅卯甲乙为官，若生壬子、癸亥月，四柱不见寅卯甲乙，是为财旺生官，如此元命因富致贵，或纳粟及仪宾之类，若月令财无损克，亦主登科，透庚辛则不能生，不以此格论。
