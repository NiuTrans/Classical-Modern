壬癸日见申子辰全，忌引卯巳死绝之地，三刑四冲之乡，死绝则不流，冲刑则横流，岁运同。或曰水太泛须柱有土神一两位制之，得成堤岸，既有土怕会木为凶，如有木伤土要金印救解，终是一生成败。运喜西方，不宜东南。诗曰：壬癸日逢申子辰，局名润下最为真，必须巳午并辰戌，申字当权贵绝伦。又：天干壬癸喜冬生，更值申辰会局成，或是全归亥子丑，等闲平步上青云。
