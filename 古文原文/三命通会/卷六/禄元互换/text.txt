此格止有四日：戊申、丁酉、丙子、庚子。戊申日见乙卯时，戊取卯中乙木为官，乙取申中庚金为官，互换成其贵禄，柱中喜壬癸为财，生助乙木官星，运临官旺乡，便是贵命，忌见甲煞、辛伤、寅酉冲。丁酉见壬寅，丙子见癸巳，庚子见丁亥，喜忌与前同推。如一命：癸亥、壬戌、丙子、癸巳，互换禄旺，各临官贵，无刑冲破害，故贵。又：己未、辛未、丙子、癸巳，合格，大贵。古法论禄元互换，如戊午见丁巳之例，是取临官之禄。
