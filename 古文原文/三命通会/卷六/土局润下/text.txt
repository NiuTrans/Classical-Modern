赋云：戊己居于润五，萍梗他乡。此象乃戊申、戊子、戊辰三日，生于申子辰壬癸水旺之乡，非特贫贱奔波，合主四肢眼目疾，或恶疮脓血而死。辰戌丑未运应，其余土虚，逢水局，皆漂流之命，若目旺之土，在水局富贵，行火乡发达。如戊辰、甲子、戊甲、乙卯，是土虚逢润下，故主目疾为军。辛未、庚子、戊辰、壬子，土从众水，得土堤防，行丙申、丁酉运生财大发，交乙未运戊午年破财，复得平章之职，不可例戊己居润下为凶。
