《淮南子》曰： 日出扶桑，入于咸池。 故五行沐浴之地，名咸池。是取日人之义，万物暗昧之时。寅午戌卯、已酉丑午、申子辰酉、亥卯未子即长生第二位沐浴之宫是也。一名败神，一名桃花煞，其神之奸邪淫鄙，如生旺则美容仪，耽酒色，疏财好欢，破散家业，唯务贪淫；如死绝，落魄不检，言行狡诈，游荡赌博，忘恩失信，私滥奸淫，靡所不为；与元辰并，更临生旺者，多得匪人为妻；与贵人建禄并，多因油盐酒货得生，或因妇人暗昧之财起家，平生有水厄、痨瘵之疾，累遭遗失暗昧之灾。此人入命，有破无成，非为吉兆，妇人尤忌之。
咸池非吉煞，日时与水命遇之尤凶。
