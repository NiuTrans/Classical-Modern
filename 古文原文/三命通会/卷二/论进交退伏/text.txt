阎东叟云：以十干为四候，十五日为一候，十二日为进神候，外三日为交退伏神候。故甲子为第一进神，则丙子、丁丑、戊寅为交退伏神；己卯为第二进神，则辛卯、壬辰、癸巳为交退退伏神；甲午为第三进神，则丙午、丁未、戊申为交退伏神；己酉为第四进神，则辛酉、壬戌、癸亥为交退伏神。值进神则发迹亨快，值交神则庶事不谐，值退神则官资降黜，值伏神则所作滞留。
