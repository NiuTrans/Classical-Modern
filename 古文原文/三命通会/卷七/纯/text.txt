纯者一也。如纯一官星，或纯一煞星，有财有印，不值刑冲，不相混杂是也。如癸已、戊午、辛酉、丙申，本身专禄，旺不从化。辛用丙官为夫星，五月火旺夫健。丙用癸为官，坐贵见戊为食，同归禄于巳。辛金生癸水为子，引入申时长生之地。天干癸戊辛丙，水火既济；地支巳午酉申，拱夹财库，所以嫁夫为官，食天禄，夫荣子贵之命。
