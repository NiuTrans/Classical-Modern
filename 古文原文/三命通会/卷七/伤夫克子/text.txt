伤夫克子者，乃夫星干支失位，生月失时，柱中又逢冲克，时支亦不生扶，兼且印绶重逢盗夫之气，克子之甚，夫子不能旺，反绝于时是也。如一命：丙子、庚子、乙亥、丙子，乙木以庚金为夫星，十一月金寒水冷，又金死子地，支亥子水盗金气尽，柱无土生助伤官，木多，故伤其夫。乙木以丙火为子，引至子时，乃水旺火灭之地，虽年时干二火被群水相克，夫子皆亡，故曰伤夫克子。余仿此推。
