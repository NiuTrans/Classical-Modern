娼者妓也。乃身旺夫绝，官衰食盛，或柱中不见官煞，或有而伤官伤尽，或官煞混乱而食神盛旺，此必娼妓之命，否则，为师尼婢妾，克夫淫奔。如丁亥、庚戌、戊辰、庚申，戊以甲为夫，九月失时无气，又被庚克绝。时引入申以庚为食，建禄在申。戊辰魁罡，生申太旺。亥中壬财亦旺，谓之身旺逢生，贪食贪财，夫绝而为秀丽娼也。
