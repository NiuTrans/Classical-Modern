淫者沃也。乃本身得地，夫星明暗交集。谓日干自旺，柱中皆官煞是也。在干者为明，在支者为暗。四柱太过，如一丁见三壬及辰子多之例，谓之交集，于人无所不纳也。如戊辰、壬辰、壬戌、癸亥，壬辰、癸亥本自得地，明有戊土为正夫，暗有辰戌为偏夫。又庚戌、戊子、乙酉、甲申，乙以庚为明夫，而身坐酉支，时又引申为暗夫，运行西方金旺之地。二命俱夫星明暗交集，淫不可言。
