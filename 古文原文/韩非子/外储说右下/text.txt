△经一
赏罚共则禁令不行。何以明之？明之以造父、于期。子罕为出彘，田恒为圃池，故宋君、简公弑。患在王良、造父之共车，田连、成房之共琴也。
△经二
治强生于法，弱乱生于阿，君明于此，则正赏罚而非仁下也。爵禄生于功，诛罚生于罪，臣明于此，则尽死力而非忠君也。君通于不仁，臣通于不忠，则可以王矣。昭襄知主情而不发五苑，田鲔知臣情故教田章，而公仪辞鱼。
△经三
明主者，鉴于外也，而外事不得不成，故苏代非齐王。人主鉴于上也，而居者不适不显，故潘寿言禹情。人主无所觉悟，方吾知之，故恐同衣同族，而况借于权乎！吴章知之，故说以佯，而况借于诚乎！赵王恶虎目而壅。明主之道，如周行人之却卫侯也。
△经四
人主者，守法责成以立功者也。闻有吏虽乱而有独善之民，不闻有乱民而有独治之吏，故明主治吏不治民。说在摇木之本与引网之纲。故失火之啬夫，不可不论也。救火者，吏操壶走火，则一人之用也；操鞭使人，则役万夫。故所遇术者，如造父之遇惊马，牵马推车则不能进，代御执辔持策则马咸骛矣。是以说在椎锻平夷，榜檠矫直。不然，败在淖齿用齐戮闵王，李兑用赵饿主父也。
△经五
国事之理，则不劳而成。故兹郑之踞辕而歌以上高梁也。其患在赵简主税吏清轻重；薄疑之言 国中饱 ，简主喜而府库虚，百姓饿而奸吏富也。故桓公巡民而管仲省腐财怨女。不然，则在延陵乘马不得进，造父过之而为之泣也。
△说一
造父御四马，驰骤周旋而恣欲于马。恣欲于马者，擅辔策之制也。然马惊于出彘而造父不能禁制者，非辔策之严不足也，威分于出彘也。王子于期为驸驾，辔策不用而择欲于马，擅刍水之利也。然马过于圃池而驸驾败者，非刍水之利不足也，德分子圃池也。故王良、造父，天下之善御者也，然而使王良操左革而叱咤之，使造父操右革而鞭笞之，马不能行十里，共故也。田连、成窍，天下善鼓琴者也，然而田连鼓上、成窍擑（音叶，用手指按）下而不能成曲，亦共故也。夫以王良、造父之巧，共辔而御，不能使马，人主安能与其臣共权以为治？以田连、成窍之巧，共琴而不能成曲，人主又安能与其臣共势以成功乎？
一曰：造父为齐王驸驾，渴马服成，效驾圃中。渴马见圃他，去车走池，驾败。王子于期为赵简主取道争千里之表，其始发也，彘伏沟中，王子于期齐辔策而进之，彘突出于沟中，马惊驾败。
司城子罕谓宋君曰： 庆赏赐与，展之所喜也，君自行之；杀戮诛罚，民之所恶也，臣访当之。 宋君曰： 诺。 于是出威令，诛大臣。君曰 问子罕 也。于是大臣畏之，细民归之。处期年，子罕杀宋君而夺政。故子罕为出彘以夺其君国。
简公在上位，罚重而诛严，厚赋敛而杀戮民。田成恒设慈爱，明宽厚。简公以齐民为渴马，不以恩加民，而田成恒以仁厚为圃地也。
一曰：造父为齐王驸驾，以渴服马，百日而服成。服成，请效驾齐王，王曰； 效驾于圃中。 造父驱车入圃，马见圃池而走，造父不能禁。造父以渴服马久矣，今马见池，駻而走，虽造父不能治。今简公之以法禁其众久矣，而田成恒利之，是田成恒倾圃池而示渴民也。
一曰：王子于期为宋君为千里之逐。已驾，察手吻文。且发矣，驱而前之，轮中绳；引而却之，马掩迹。拊而发之。彘逸出于窦中。马退而却，策不能进前也；马駻而走，辔不能正也。
一曰：司城子罕谓宋君曰： 庆赏赐予者，民之所好也，君自行之；诛罚杀戮者，民之所恶也，臣访当之。 于是戮细民而诛大臣，君曰： 与子罕议之。 居期年，民知杀生之命制于子罕也，故一国归焉。故子罕劫宋君而夺其政，法不能禁也。故曰： 子罕为出彘，而田成常为圃池也。 令王良、造父共车，人操一边辔而出门闾，驾必败而道不至也。令田连、成窍共琴，人抚一弦而挥，则音必败、曲不遂突。
△说二
秦昭王有病，百姓里买牛而家为王祷。公孙述出见之，人贺王曰： 百姓乃皆里买牛为王祷。 王使人问之，果有之。王曰： 訾之人二甲。夫非令而擅祷，是爱寡人也。夫爱寡人，寡人亦且改法而心与之相循者，是法不立；法不立，乱亡之道也。不如人罚二甲而复与为治。 
一曰：秦襄王病，百姓为之祷；病愈，杀牛塞祷。郎中阎遏、公孙衍出见之，曰： 非社腊之时也，奚自杀牛而祠社？ 怪而问之。百姓曰： 人主病，为之祷；今病愈，杀牛塞祷。 阎遏、公孙衍说，见王，拜贺曰： 过尧、舜矣。 王惊曰： 何谓也？ 对曰： 尧、舜，其民未至为之祷也。今王病而民以牛祷，病愈，杀牛塞祷，故臣窃以王为过治、舜也。 王因使人问之，何里为之，訾其里正与伍老屯二甲。阎遏、公孙衍愧不敢言。居数月，王饮酒酣乐，阎遏、公孙衍谓王曰： 前时臣窃以王为过尧、舜，非直敢谀也。尧、舜病，且其民未至为之祷也；分王病，而民以牛祷，病愈，杀牛塞涛。今乃訾其里正与伍老屯二甲，臣窃怪之。 王曰： 于何故不知于此？彼民之所以为我用者，非以吾爱之为我用者也，以吾势之为我用者也。吾释势与民相收，若是，吾适不爱而民因不为我用也，故遂绝爱道也。 
秦大饥，应侯请曰： 五苑之草著：蔬菜、、橡果、枣栗，足以活民，清发之。 昭襄王曰： 吾秦法，使民有功而受赏，有罪而受诛。今发五苑之蔬草者，使民有功与无功俱赏也。夫使民有功与无功俱赏者，此乱之道也。夫发五苑而乱，不如弃枣蔬而治。 一曰： 令发五苑之蓏、蔬、枣、栗，足以活民，是用民有功与无功争取也。夫生乱，不如死而治，大夫其释之。 
田鲸教其子田章曰： 欲利而身，先利而君；欲富而家，先富而国。 
一曰：田鲔数其子田章曰： 主卖官爵，臣卖智力，故自恃无恃人。 
公仪休相鲁而嗜鱼，一国尽争买鱼而献之，公议子不受。其弟谏曰： 夫子嗜鱼而不受者，何也？ 对日： 夫唯嗜鱼，故不受也。夫即受鱼，必有下人之色；有下人之色，将枉于法；枉于法，则免于相。虽嗜鱼，此不必致我鱼，我又不能自给鱼。即无受鱼而不免于相，虽嗜鱼，我能长自给鱼。 此明夫恃人不如自恃也，明于人之为己者不如己之自为也。
△说三
子之相燕，贵而主断。苏代为齐使燕，王问之曰： 齐王亦何如主也？ 对曰： 必不霸矣。 燕王曰： 何也？ 对曰： 昔桓公之霸也，内事属鲍叔，外事属管仲，桓公被发而御妇人，日游于市。今齐王不信其大臣。 于是燕王因益大信子之。子之闻之，使人遗苏代金百镒，而听其所使。
一曰：苏代为齐使燕，见无益子之，则必不得事而还，贡赐又不出，于是见燕王，乃誉齐王。燕王曰： 齐王何若是之贤也？则将必王乎？ 苏代曰： 救亡不暇，安得王哉？ 燕王曰： 何也？ 曰： 其任所爱不均。 燕王曰： 其亡何也？ 曰： 昔者齐桓公爱管仲，置以为仲父，内事理焉，外事断焉，举国而归之，故一匡天下，九合诸侯。今齐任所爱不均，是以知其亡也。 燕王曰： 今吾任子之，天下未之闻也？ 于是明日张朝而听子之。
潘寿谓燕王曰： 王不如以国让子之。人所以谓尧贤者，以其让天下于许由，许由必不受也，则是尧有让许由之名而实不失天下也。今王以国让子之，子之必不受也，则是王有让子之之名而与尧同行也。 于是燕王因举国而属之，子之大重。
一曰：潘寿，隐者。燕使人聘之。潘寿见燕王曰： 臣恐子之之如益也。 王曰： 何益哉？对曰： 古者禹死，将传天下于益，启之人因相与攻益而立启。今王信爱子之，将传国子之，太子之人尽怀印，为子之之人无一人在朝廷者。王不幸弃群臣，则子之亦益也。 王因收吏玺，自三百石以上皆效之子之，子之大重。夫人主之所以镜照者，诸侯之士徒也，今诸侯之士徒皆私门之党也。人主之所以自浅娋者，岩穴之士徒也，今岩穴之士徒皆私门之舍人也。是何也？夺褫之资在子之也。故吴章曰： 人主不佯僧爱人。佯爱人，不得复憎也；佯憎人，不得复爱也。 
一曰：燕王欲传国于子之也，问之潘寿，对曰： 禹爱益而任天下于益，已而以启人为吏。及老，而以启为不足任天下，故传天下于益，而势重尽在启也。已而启与友党攻益而夺之天下，是禹名传天下子益，而实令启自取之也。此禹之不及尧、舜明矣。今王欲传之子之，而吏无非太子之人者也，是名传之而实令太于自取之也。 燕王乃收玺，自三百石以上皆效之子之，子之遂重。
方吾子曰： 吾闻之古礼：行不与同服者同车，不与同族者共家，而况君人者乃借其权而外其势乎！ 
吴章谓韩宣王曰： 人主不可佯爱人，一日不可复憎万；不可以佯憎人，一日不可复爱也。故佯憎佯爱之征见，则谀者因资而毁誉之。虽有明主，不能复收，而况于以诚借人也！ 
赵天游于圃中，左右以兔与虎而辍，盻然环其眼。王曰： 可恶哉，虎目也！ 左右曰： 平阳君之目可恶过此。见此未有害也，见平阳君之目如此者，则必死矣。 其明日，平阳君闻之，使人杀言者，而王不诛也。
卫君入朝于周，周行人问其号，对曰： 诸侯辟疆。 周行人却之曰： 诸侯不得与天子同号。 卫君乃自更曰： 诸侯燬。 而后内之。什尼闻之曰： 远哉禁逼！虚名不以借人，况实事乎？ 
△说四
摇木者一一摄其叶，则劳而不遍；左右拊其本，而叶遍摇矣。临渊而摇木，鸟惊而高，鱼恐而下。善张网者引其纲，若一一摄万目而后得，则是劳而难；引其纲，而鱼已囊矣。故吏者，民之本、纲者也，故圣人治吏不治民。
救火者，令吏挈壶瓮而走火，则一人之用也；操鞭箠指麾而趣使人，则制万夫。是以圣人不亲细民，明主不躬小事。造父方耨，时有子父乘车过者，马惊而不行，其子下车牵马，父子推车，请造助我推车。造父因收器，辍而寄载之，援其子之乘。乃始检辔持策，未之用也，而马咸骛矣。使造父而不能御，虽尽力劳身助之推车，马犹不肯行也。今身使佚，且寄载，有德于人者，有术而御之也。故国者，君之车也；势者，君之马也。无术以御之，身虽劳，犹不免乱；有术以御之，身处佚乐之地，又致帝王之功也。
椎锻者，所以平不夷也；榜檠者，所以矫不宜也。圣人之为法也，所以平不夷、矫不直也。淖齿之用齐也，擢闵王之筋；李兑之用赵也，饿杀主父。此二君者，皆不能用其椎锻榜檠，故身死为戮而为天下笑。
一曰：入齐，则独闻淖齿而不闻齐王；人赵，则独闻李兑而不闻赵王。故曰：人主者不操术，则威势轻而臣擅名。
一曰：武灵王使惠文王莅政，李兑为相，武灵王不以身躬亲杀生之柄，故劫于李兑。
一曰：田婴相齐，人有说王者曰： 终岁之计，王不一以数日之间自听之，则无以知吏之奸邪得失也。 王曰： 善。 田婴闻之，即送请于王而听其计。王将听之矣，田婴令官具押券斗石参升之计。王自听计，计不胜听，罢食后，复坐，不复暮食美。田婴复谓曰： 群臣所终岁日夜不敢偷怠之事也，王以一夕听之，则群臣有为劝勉矣。 王曰： 诺。 俄而王已睡矣，吏尽揄刀削其押券升石之计。王听之，乱乃始生。
△说五
兹郑子引辇上高梁而不能支。兹郑踞辕而歌，前者止，后者趋，辇乃上。使兹郑无术以致人，则身虽绝力至死，辇犹不上也。今身不至劳苦而辇以上者，有术以致人之故也。
赵简主出税者，吏请轻重。简主曰： 勿轻勿重。重，则利入于上；若轻，则利归于民。束无私利而正矣。 薄疑调赵简主曰： 君之国中饱。 简主欣然而喜曰： 何如焉？ 对曰： 府库空虚于上，百姓贫饿于下，然而奸吏富矣。 
齐桓公微服以巡民家，人有年老而自养者，桓公问其故。对日： 臣有子三人，家贫无以妻之，佣未反。 桓公归，以告管仲。管仲曰： 畜积有腐弃之财，则人饥饿；宫中有怨女，则民无妻。 桓公曰： 善。 乃论宫中有妇人而嫁之。下令于民日： 丈夫二十而室，妇人十五而嫁。 
一曰：桓公微服而行于民间，有鹿门稷者，行年七十而无妻。桓公问管仲曰： 有民老而无妻者平？ 管仲曰： 有鹿门稷者，行年七十矣而无妻。 桓公曰： 何以令之有妻？ 管仲曰： 臣闻之：上有积财，则民臣必匾乏于下；宫中有怨女，则有老而无妻者。 桓公曰： 善。 令于宫中 女子未尝御出嫁之 。乃令男子年二十而室，女年十五而嫁。则内无怨女，外无旷夫。
延陵卓子乘苍龙挑文之乘，钩饰在前，错錣在后。马欲进则钩饰禁之，欲退则错錣贯之，马因旁出。造父过而为之泣涕，曰： 古之治人亦然矣。夫赏所以劝之，而毁存焉；罚所以禁之，而誉加焉。民中立而不知所由，此亦圣人之所为泣也。 
一曰：延陵卓子乘苍龙与翟文之乘，前则有错饰，后则有利鎚，进则引之，退则策之。马前不得进，后不得退，遂避而逸，因下抽刀而刎其脚。造父见之，泣，终日不食，因仰天而叹曰： 策，所以进之也，错饰在前；引，所以退之也，利錣在后。今人主以其清洁也进之，以其不适左右也退之；以其公正也誉之，以其不听从也废之。民惧，中立而不知所由，此圣人之所为泣也。 
