【原文】
冯子曰：智何以名杂也？以其黠而狡，慧而小也。正智无取于狡，而正智或反为狡者困；大智无取于小，而大智或反为小者欺。破其狡，则正者胜矣；识其小，则大者又胜矣。况狡而归之于正，未始非正；小而充之于大，未始不大乎？一饧也，夷以娱老，跖以脂户，是故狡可正，而正可狡也。一不龟乎也，或以战胜封，或不免于洴澼，是故大可小，而小可大也。杂智具而天下无余智矣。难之者曰： 大智若愚，是不有余智乎？ 吾应之曰： 政唯无余智，乃可以有余智。太山而却撮土，河海而辞涓流，则亦不成其太山河海矣! 鸡鸣狗盗，卒免孟尝，为薛上客，顾用之何如耳。吾又安知古人之所谓正且大者，不反为不善用智者之贼乎？是故以 杂智 终其篇焉。得其智，化其杂也可；略其杂，采其智也可。
