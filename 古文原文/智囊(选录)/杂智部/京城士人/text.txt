《艺文类聚》：京邑士人妇大妒，尝以长绳系夫脚，唤便牵绳。士密与巫妪谋，因妇眠，士以绳系羊，缘墙走避。妇觉，牵绳而羊至，大惊，召问巫。巫曰： 先人怪娘积恶，故郎君变羊，能悔，可祈请。 妇因抱羊痛哭悔誓，巫乃令七日斋。举家大小悉诣神前祈祝，士徐徐还，妇见，泣曰： 多日作羊，不辛苦耶？ 士曰： 犹忆啖草不美，时作腹痛。 妇愈悲哀，后略复妒，士即伏地作羊鸣，妇惊起，永谢不敢。
