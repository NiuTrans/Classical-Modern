【原文】
李晟之屯渭桥也，荧惑守岁，久乃退，府中皆贺曰： 荧惑退，国家之利，速用兵者昌。 晟曰： 天子暴露，人臣当力死勤难，安知天道邪？ 至是乃曰： 前士大夫劝晟出兵，非敢拒也。且人可用而不可使之知也。夫唯五纬盈缩不常，晟惧复守岁，则吾军不战自屈矣！ 皆曰： 非所及也！ 
［冯述评］
田单欲以神道疑敌（见《兵智部》），李晟不欲以天道疑军。
