【原文】
初，叔向晋大夫羊舌肸欲娶于申公巫臣氏，其母欲娶其党。叔向曰： 吾母多而庶鲜，吾惩舅氏矣。 其母曰： 子灵之妻夏姬也杀三夫、一君、一子，而亡一国两卿矣，可无惩乎？吾闻之：甚美必有甚恶。昔有仍氏生女，发黑而美，光可以鉴，名曰玄妻。乐正后夔取之，生伯封，实有豕心，贪惏无厌，忿颣无期，谓之封豕。有穷后羿灭之，夔是以不祀。今三代之亡，共子之废，皆是物也，汝何以为哉？夫有尤物，足以移人，苟非德义，则必有祸。 叔向惧，不敢取。平公强使取之。生伯石。伯石始生，叔向之母视之，及堂，闻其声而还，曰： 是豺狼之声也!狼子野心，非是，莫丧羊舌氏矣。 遂弗视。
