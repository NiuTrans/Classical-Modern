叶梦得叶石林在颍昌，岁值水灾，京西尤甚，浮殍自唐、邓入境，不可胜计，令尽发常平所储以赈。唯遗弃小儿，无由处之。一日询左右曰： 民间无子者，何不收畜？ 曰： 患既长或来识认。 叶阅法例：凡伤灾遗弃小儿，父母不得复取。（边批：作法者其虑远矣。）遂作空券数千，具载本法，即给内外厢界保伍，凡得儿者，皆使自明所从来，书券给之，官为籍记，凡全活三千八百人。
