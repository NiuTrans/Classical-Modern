唐魏元忠未达时，一婢出汲方还，见老猿于厨下看火。婢惊白之，元忠徐曰： 猿愍我无人，为我执爨，甚善。 又尝呼苍头，未应，狗代呼之。又曰： 此孝顺狗也，乃能代我劳! 尝独坐，有群鼠拱手立其前。又曰： 鼠饥就我求食。 乃令食之。夜中鸺鹠鸣其屋端，家人将弹之。又止之，曰： 鸺昼不见物，故夜飞，此天地所育，不可使南走越，北走胡，将何所之？ 其后遂绝无怪。
