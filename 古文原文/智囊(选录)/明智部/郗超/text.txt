【原文】
郗司空［愔，字方回］在北府，桓宣武［温］忌其握兵。郗遣笺诣桓，子嘉宾［超］出行于道上，闻之，急取笺视， 方欲共奖王室，修复园陵。 乃寸寸毁裂，归更作笺，自陈老病不堪人间，欲乞闲地自养。桓得笺大喜，即转郗公为会稽太守。
［冯述评］
超党于桓，非肖子也，然为父画免祸之策，不可谓非智。后超病将死，缄一箧文书，属其家人： 父若哀痛，以此呈之。 父后哭超过哀，乃发箧睹稿，皆与桓谋逆语，怒曰： 死晚矣。 遂止。夫身死而犹能以术止父之哀，是亦智也。然人臣之义，则宁为愔之愚，勿为超之智。
