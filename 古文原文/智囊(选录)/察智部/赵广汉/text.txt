赵广汉为颍川太守。先是颍川豪杰大姓，相与为婚姻，吏俗朋党。广汉患之，察其中可用者，受记。出有案问，既得罪名，行法罚之。广汉故漏泄其语，缶卢筒，及得投书，削其主名。而托以为豪杰大姓子弟所言，其后强宗大族家家结下仇怨，奸党散落，风俗大改。
广汉尤善为钩距，以得事情。钩距者，设欲知马价，则先问狗，已问羊，又问牛，然后及马，参伍④其价，以类相准，则知马之贵贱，不失实矣。唯广汉至精能行之，他人效者莫能及。
