【原文】
武王立重泉之戍，令曰： 民有百鼓之粟者不行。 民举所最粟以避重泉之戍，而国谷二十倍。
〔评〕假设戍名，欲人惮役而竟收粟，倘亦权宜之术，而或谓圣王不应为术以愚民，固矣!至若《韩非子》谓，汤放桀欲自立，而恐人议其贪也，让于务光，又虞其受，使人谓光曰： 汤弑其君，而欲以恶名予子。 光因自投于河；文王资费仲而游于纣之旁，令之间纣以乱其心，此则孟氏所谓 好事者为之 。非其例也。
