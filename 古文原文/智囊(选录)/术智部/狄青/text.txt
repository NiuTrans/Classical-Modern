【原文】
南俗尚鬼，狄武襄征侬智高时，大兵始出桂林之南，因祝曰： 胜负无以为据。 乃取百钱自持之，与神约： 果大捷，投此钱尽钱面。 左右谏止： 倘不如意，恐阻师。 武襄不听，万众方耸视，已而挥手倏一掷，百钱皆面，于是举军欢呼，声震林野。武襄亦大喜，顾左右取百钉来，即随钱疏密，布地而帖钉之，加以青纱笼，手自封焉，曰： 俟凯旋，当谢神取钱。 其后平邕州还师，如言取钱。幕府士大夫共视，乃两面钱也。
〔评〕桂林路险，士心惶感，故假神道以坚之。
