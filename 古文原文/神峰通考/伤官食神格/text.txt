楠曰：伤官食神，一阴一阳之谓。伤官阴见阴，阳见阳之谓。食神皆盗我血气之物也。子平书论伤官食神之现，书虽甚多，但所言皆不亲切。何以为之伤官也？盖人之身，以官星为官我之官，如府县官之类也。出入动作，皆要循守规矩，不敢妄为。今则伤官者，则是伤杀其官，不服官管，如弑杀上官之类，则为强贼化外之民。如此格者，就要不见官星，就如打伤府县官者，又再去见府县官，则官肯放汝乎？今书止云： 伤官见官，为祸百端， 而不直言其理。
又曰：伤官伤尽最为奇，尤恐伤多反不宜。此虽正理，犹《志通玄》云： 上官之格，四柱并不见，官星本然入格，但太纯而无病。 事见下文病药说。虽然日干有气，若四柱重重伤官，盗尽我身之气，如人屡屡服大黄朴硝诸般通药，则身由此而泄，伤其元气，则将何药以救之。如此之弱，则用附子之温药，方能救其性命。若八字重叠伤官食神，日主原又衰弱，急须行印运以破其伤官，行财运以资其日主，此是有病之命，得药救之，亦多富贵。又如日主生旺，比肩太多，财神衰弱，盖伤官以财为用神也，则又喜见官星，以制其比劫，存起财星也。何又喜见官，前后进退之言也。缘我本身兄弟太多，官星但来制我兄弟，存起我财星，此官星为我之福，不来祸我也。故书云： 木火见官官要旺，金水伤官喜见官。 前人虚立此言，反滋人惑，不彻底讲明进退之说，岂不泥耶。何也？盖木火伤官格，假如甲乙木生正月，见火为假伤官，其火乃虚火，其焰未炽，且木气朴坚，虽见火而木之真性不焚。再若木旺，则喜庚金旺相之官星，以克制其木也。则则金木有成名之用，则木火见官官要旺，其理然也。若甲乙木生临巳午月，炎气盗甲乙木之气，则谓之真伤官也。原又泄木精英太多，再加庚辛官杀，制其日主，此则木火伤官，亦畏见官也。若日主旺，伤官多，见官杀反为我之权杀，亦多富贵。金水伤官喜见官何也？若庚辛日主，生于子月，或亥丑月，重重水气，泄弱庚辛几女制气，则谓金寒水冷，则喜丙丁火官星，以暖其金气也。若水气不多，金气不旺，亦畏官星也。又: 土金官去反成官， 宜去官星也，其说近理。 惟有水木伤官格，财官两见始为欢， 此则见财宜也，见官则不宜也。下此官字，反致感人。
染伤官之格，有真伤官，有假伤官。如真伤官者，甲乙日干生于巳午未月，真火为伤官用事，盖甲乙木被火焚其精英，若火多而木性失，则喜北方水运，扶起其木气，如止一二点火，亦畏印以破之，故曰破了伤官损寿元。如甲乙木声正二月，见火为假伤官，其火气尚未炽烈，则用此虚火为用神，正谓木能生火木荣昌，木火通明佐庙廊。又曰假伤官行伤官运发，若行南方火运，动其虚火，且木气坚朴，又得火以泄其精英，多主富贵。若行北方运，破其虚火，正谓假伤官行印运必死，正伤官行伤官运必灭。日甲乙木见巳午未月，伤官泄气太重，再行寅午戌火运，泄木精英太甚，安得不死乎？书云： 木作飞灰，男儿寿夭。 
然伤官格人多傲气者何也？子平之言，未言其理。盖人用官，为管我之官。我则不畏其官而伤之，是肯放我为非，岂不是好傲好僭者乎。又多聪明者何也？盖日主之气破，泄其精英，是其英华发于外也，故多聪明。若日干旺，精英喜泄，则为卿为相。若日干若，泄气太多者，多为迂谬寒儒。盖其所泄精英，亦不为好精英也。若男以官星为子，见伤官以破之，所主克子，其理易晓。若见财暗生于星，则又有子也，食神格亦多类此。若见二三点，则混为伤官看，若单见一点食神，为食神升财格，亦要日干旺，食神生其财星，最忌偏印为枭神夺食。若食神多则不畏也，一则与真伤官同，不畏印运也。若止一点，再如食神气弱，又柱中有官杀，原赖此食制杀，今被此枭印破去食神，不能来制杀，则反来克身，多主寿夭贫寒。伤官格多畏入墓运，故言其祸甚烈，亦不推明立说之意。盖伤官格，乃伤杀官长之人将如此等人，提入牢狱，必多苦楚，此说亦不甚近理也。但原真伤官太多，泄气太过者，行伤官墓地，又添一点伤官，愈泄精神多死，亦非入墓之害也。又或假伤官气轻，日干旺，喜伤官泄其精神，崽行伤官墓地，又添一点以泄其精英，入墓运返多富贵，亦不可以入墓为说也，但当以伤官轻中真假论之，其理甚是。
补曰：伤官者，我生彼之谓也。阳见阴，如甲生午月，戊生酉月之类；阴见阳，如乙生巳月，己生申月之类。亦名盗气，喜身旺，喜印绶，喜财星，喜伤官，忌身弱，忌无财，忌官星，岁运同。如甲生午月，干头又见丁火重重，柱中有官星显露，岁运又见，是谓身弱逢官，伤之不尽，其祸不可胜言。故曰： 伤官见官，为祸百端 ，有财有印乃解。若伤官伤尽，四柱不留一点官星，又行身旺及印运，却为贵也。故《定真篇》云： 伤官若见印绶，贵不可言。 如四柱虽伤尽官星，身虽旺，若人无一点财气，只为贫薄之命。故《元理赋》云： 伤官无财可恃，虽巧必贫，须见财为妙， 是财能生
官也。伤官七杀，甚于伤身七杀，其验如神。年带伤官，父母不全；月带伤官，兄弟不完；时带伤官，子息凶顽；日带伤官，妻妾不免。伤官原有官星，运行去官主发福，伤官用印不忌官杀，去财方发。伤官用财，见比有祸，行伤官运方发。若四柱伤官无财，又遇比劫，乃行奸弄巧，克妻伤子之命。元犯伤官多，不宜复行伤官，须要见官则发，故曰：伤官无官，再见蹇滞。运入官乡，局中反贵。若伤官轻，只一位者，宜行伤官运，宜轻重较量，不可执一而论。
又曰：伤官之格，主人才高气傲，常以为天下人不如己，多词侮人，众人多哦，而贵人亦惮之。故《古歌》云： 伤官其志傲王侯，好胜场中强出头。 
又曰：伤官固不喜官星相见，若金人水伤官，水人木伤官，木人火伤官，不大忌见官星。故《古歌》云： 火土伤官宜伤尽，金水伤官喜见官。木火伤官官要旺，土金官去反成官。惟有木水伤官格，财官两见反为欢。 
又曰：男重伤官固克嗣，然伤官有财亦多儿。亦曰伤官有财，死宫有子，伤官无财，子宫有死。女犯伤官固刑夫，然财印俱旺亦荣夫。故曰：女命伤官，格中大忌，财旺印生，夫荣子贵。
《金不换》云：伤官四柱见官，到老无儿。
官也。伤官七杀，甚于伤身七杀，其验如神。年带伤官，父母不全；月带伤官，兄弟不完；时带伤官，子息凶顽；日带伤官，妻妾不免。伤官原有官星，运行去官主发福，伤官用印不忌官杀，去财方发。伤官用财，见比有祸，行伤官运方发。若四柱伤官无财，又遇比劫，乃行奸弄巧，克妻伤子之命。元犯伤官多，不宜复行伤官，须要见官则发，故曰：伤官无官，再见蹇滞。运入官乡，局中反贵。若伤官轻，只一位者，宜行伤官运，宜轻重较量，不可执一而论。
又曰：伤官之格，主人才高气傲，常以为天下人不如己，多词侮人，众人多哦，而贵人亦惮之。故《古歌》云： 伤官其志傲王侯，好胜场中强出头。 
又曰：伤官固不喜官星相见，若金人水伤官，水人木伤官，木人火伤官，不大忌见官星。故《古歌》云： 火土伤官宜伤尽，金水伤官喜见官。木火伤官官要旺，土金官去反成官。惟有木水伤官格，财官两见反为欢。 
又曰：男重伤官固克嗣，然伤官有财亦多儿。亦曰伤官有财，死宫有子，伤官无财，子宫有死。女犯伤官固刑夫，然财印俱旺亦荣夫。故曰：女命伤官，格中大忌，财旺印生，夫荣子贵。
《金不换》云：伤官四柱见官，到老无儿。
又曰：伤官伤尽，忽见官星亦凶，伤官见官，妙入财印乃解。
《纂要》云：凡伤官行旺相吉，死墓皆凶。阳顺阴逆，以用神而推。且如用属甲，甲长生亥地，沐浴子，冠带丑，临官寅，帝旺卯，衰辰，病巳，死午，墓未，绝申，胎酉，养戌也是也。
补曰：凡伤官格，行旺相吉者，是言四柱伤官轻，而运行旺相临官帝旺之地，则吉而福荣。死墓皆凶者，是言四柱伤官既重，而行墓死运，皆凶而祸败。如甲生午月，乙生巳月，柱中有寅午戌字，又行戌运，寅午戌三合伤官，谓之入墓，必祸是也。阳顺阴逆，以用神而推者，是言阳伤官为用神，运顺行，其祸死者多矣。阴伤官为用神，运逆行其祸小，未必死也。故《醉醒子气象篇》云： 入库伤官，阴生阳死。 夫伤官轻而行旺相固吉，如年上伤官，柱中重重三合太旺，又无财，虽再行旺相之地，泄气愈甚反凶。故古歌云： 年上伤官最可嫌，犹恐伤多反不宜。此格百中千变化，消息须要用心机。 又古歌云： 戊己生时气不全，月时两处是伤官。必当头面有亏损，脓血之苍苦少年。 观三歌柱内，伤官既重，不可行旺相也明矣。《纂要》是言轻者，当行旺相也。当轻重较量，不可执一。夫柱内伤官重，而行墓死固皆凶，然正气伤官，虽柱中轻，亦不可入墓死之运。故古赋云： 伤官食神并身旺，遇库行灾有祸殃。虽然当有阴阳辨，如前所言甚精详。 又格解以下两格，与此何合解，亦非尽伤官，以月令生我者言，正倒禄，非以日主暗冲者言，内有二字泛指四柱非指伤官也。《食神格补》曰： 食神者，我生彼之谓也。 阳见阳干，阴见阴干，如甲日见丙，乙日见丁之例。丙禄在巳，甲人食丙，又见巳字，丁禄在午，乙人食丁，又见午字，是谓天厨食神。而食神有气，要日干自旺，则贵而有禄，富而有寿，故曰食神有气胜才官。先要强他旺本干，最忌枭神夺食，比肩分食。又不喜见官星，并刑冲，喜才星相生，独一位见之，则为贵神。盖重逢见之，则为伤官，反为不美，令人少子，有克难存。若食神纯粹，主人财厚食丰，度量宽宏，肌体肥大，优游自足，有子息，有寿考。又忌行食神死绝运，并偏印枭神运，主生灾咎不利，惟偏财能制救。故《洪范》云： 偏财能益寿延年 ，以其能制枭也。又曰： 食神明朗寿元长，继母逢之不可当。若无宠妾来救助，恰如秋草遇秋霜。 古歌云： 食神生旺喜生财，日主刚强福禄来。身弱食多反为害，或逢枭神主凶灾。 又曰： 食神生旺无刑克，全逢此格胜财官。更得运行生旺地，少年折桂拜金銮。 
