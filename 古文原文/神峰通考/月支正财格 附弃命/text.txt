楠曰：正财者，何也？财为养吾姓名之物，人见之未尝不欲。若身主有气，则能任之，若金宝，若田产，皆我之物也。身弱则不能任，如盗贼偷人财物，事发则为害命之物也。书云： 逢财喜杀而遇杀，十有九贵。 理虽甚是，而不显言。若用财之人，日干旺，比肩兄弟多，则此比劫，又分夺我之财也。则喜官杀以去其比劫，存起其财星。若身弱财多，再见官杀来克身，则自己姓名，且不可保，安得享其财乎？若财星衰，若身主旺，则喜食神伤官以生起其财神。若身主弱，财星多，则喜兄弟比劫以分之，父母印运以助之。凡用偏财者多主富贵，用正财者多不及。盖阴克阴，阳克阳，财神有气，用时日偏财尤美。此乃试验之多，故知用偏财者为上格。亦有财神亲切，若有比肩间隔，不纯和，亦不美。此系五行之正理。
弃命从财格，此则不论阴阳日主皆从也。财乃吾妻，身主无力，不能任其财也，只得舍命而从之。如人自己无主，只得入赘于妻家，就要生起财星，而亦畏身入旺乡，及印生之地，即同弃命从杀而论，理出于正。
《继善篇》云：一世安然，财命有气。
补曰：此段亦有二说：或曰财命有气，是财星身命俱有气；或曰纯言财月居生旺有气之地，经文多是命字连财说，今人亦云，世人好财命是也。后说牵强。考之《捷砩玄妙诀》云： 官乃扶身之本，财为养命之源。 则命为身命也，明矣。况旧注亦分财命为二，但辞不明快，所以启浅见者之疑。前说发经文之所未发，明顺可从。如财旺有气，而身弱者，决不能享安乐之福，况一世乎。故上篇云： 财多身旺，则多称意 。又古歌云： 财多身健方为贵，若是身衰祸便临。 由此观之。则财命当为（三）（二）也，益明矣。
《古鹧鸪天》云：正财有气喜身强，阳取阴财阴取阳。身弱财旺翻成祸，身强财旺利名长。只愁官鬼怕空亡，印绶相生
荣贵昌。休囚少年不如意，老临旺运好风光。
补曰：假令甲生午日，午中己土，为甲木之正财，而丁火生之。乙生巳月，巳中戊土，为乙木之正财，而丙火生之，是正财有气也。甲寅乙卯日坐禄，甲子乙亥日坐印，而柱中生扶日主，是谓身强，正财有气者最喜也。甲生午月，丙声酉月，戊生子月，庚生卯月，壬生午月，阴支为阳干之正财也。乙生巳月，丁生申月，己生亥月，辛生寅月，癸生巳月，取阳支为阴干之正财也。如身居休囚死败，天元赢弱，柱中支干重重，三合财多，非徒无益，则反生杀生灾，所谓只怕日干元自弱，财多生杀赶身衰是也。如身居临官旺地，或柱中生扶，而财三合太旺，则富贵利名，声誉显著，所谓财多身旺，则多称意是也。愁官鬼，盖官贵乃盗财之气，克我之身，本为可虑，正财多盗气，本身自柔之谓也。怕空亡，乃六甲空亡，甲子旬中以戌亥为空亡之类。财落空亡，必贫窘不聚财为可畏。空亡为害最愁人，堆金积玉也须贫之谓也。印绶相生荣贵昌，盖言财多身弱，或带官贵，有印绶相生，自然富贵荣昌。《独步》云： 先财后印，反成其福 。《通明赋》云： 财逢印助，相如乘四马之车。 此之谓也。休囚少年二句，盖言四柱既财多身弱，而大运又行财官旺地，财官旺则身休囚而愈弱矣，虽强年经休囚之地，亦不如意，不惟不发福，亦且祸患百出。或（未）（未）年复临父母之乡，或三合助扶我旺，则勃然而兴，而富贵荣显也。如身财两停，或身旺财轻，则喜财官旺运，忌身旺比劫之乡，宜轻重较量。亦有身弱全无根气，满局财杀，弃命从之者，复行财官旺乡，大发者有之，不可醵以身弱财多断之。
《四言独步》云：阴火酉月，弃命就财。北行入格。难走为灾。
举此一段，以例十干从财者之断。
楠曰：丁火长生于酉，偏财得位，柱中三合，财多略无根气，则为弃命就财格。运行壬癸亥子之方为北行，多富贵两全。行丙丁巳午之气为难走，火有根气助扶身旺，与财为敌，不能从财，反为祸咎。所谓会逢根气，命招不情是也。观此北行入格一句，则从财忌杀，又不可泥。
辛巳丁酉丙寅己酉吾郡李志富公富命身旺任财
楠曰：丙生酉月火神微，财旺却嫌火气亏。火多金少宜火地，陶朱倚顿富堪期。
丙火虽死于酉，得火禄于巳，丙火得生于寅，又喜丁火阳刃透天干相扶也。但金气还胜，火气还轻，喜运行南方，以补其火，所以财发数千万缗。有丙子日干者，只作财多身弱，虽行南方亦贫也，盖原无寅宫火也。
戊寅乙丑丙申庚寅盖云南一省富命身旺用财格
楠曰：丙火生提向二阳，喜临财库更身强。丙丁身旺逢财者，号曰真金火倍常。
虽不是丙火夏生金叠叠，富有千钟。凡丙丁火旺见金者，但可以以此理论之。独有丙丁见金，为天地之真财，日干旺者，十有九富。此造席年时丙火得生，又有乙木贴身，则为身旺。且二阳进气，又喜庚金透出，财神明白，岂不富盖一省乎。若丙生寅月，返多作弱，丑用火返旺也。凡寅巳午未月，火返嫌弱，喜火旺，子丑亥月返怕火旺，此则正理之外见也。甲乙生寅卯辰，丙丁生巳午未，庚辛生申酉戌，壬癸生亥子丑，俱要身旺。略喜一二点克神，克多者多贫夭，此亦理外之见，试之屡中。
丙寅甲午丁酉乙巳新坪吴楚四公富命火长夏天金叠叠格
楠曰：丁生五月火虽炎，火旺金多富自然。金少火多斯有病，运行金水发轰天。
丁火禄旺于午，年月比肩火神太旺，所以祖财轻也。盖得巳酉结成金财局，身旺用财，丙丁火旺见庚辛，乃天地之真财。凡丙丁日旺，见有金财者，十有九富，但要丙丁极旺。若丙丁弱者，返否，屡试屡效。但用庚辛紧财星见子运者，多死，盖因金死于子也。此造大运入酉财轻，喜行财旺之运，一发轰天，一入子运问死刑，富则依然也。
甲辰丙子己未戊辰临川傅忠所贵命土重木轻格
楠曰：日主干强七杀轻，财来资杀养精神。杀藏官露真为贵，年少高登虎榜人。
己未日干，身坐木库，再加年时，重重见土，然季土虽生弱月，比多亦能化弱为旺矣。身旺则能用财，喜财结局，且成财库。然戊己土多来损财神为病，又得四柱有甲乙之木，暗来破戊己为药也。但子月之木枯，喜运东方，旺助衰木之气，以破戊己土也。早年科第宜矣。若原木旺，则畏东方矣。此（造）（见）原木轻，而喜旺运也。
丁卯乙巳丙寅丁酉夫人贵命火长夏天金叠叠格
楠曰：丙火身强财亦强，旺夫更喜入财乡。财神结局原丰厚，子秀夫荣大异常。
丙火身旺逢财者，非特男人富贵，女命逢之，亦主子贵夫荣。盖得巳酉真财结局，原财颇轻，西方补起财神，夫为太守，金珠满屋，岂不宜乎？
壬辰戊申癸卯丙辰参政妻财生官格
楠曰：生申戊土透夫星，财旺生夫格本明。运入南方夫旺地，相夫相子步云程。
癸水合成火局，身主不柔，夫星气轻，正谓有病方为贵也。行南方财运旺夫。夫子贵显，岂偶然哉？
辛酉庚子戊子癸亥福女命夫轻行夫旺运格
楠曰：戊临子日坐财星，时上夫星格局明。最喜运行夫旺地，相兴夫子有声名。
戊子日主，财星太多也。若以旺弱看，则为财旺身弱，本为不美，不知女命只看夫星为主，亥中甲木，夫星极衰，再加库辛金损甲，运入东方，助夫生子发达。但身主弱，虽一生发财，而身常有疾病也。故财官太旺，日主太弱，父母家极贫。夫家极兴，入巳庚金克去夫星而死矣。
