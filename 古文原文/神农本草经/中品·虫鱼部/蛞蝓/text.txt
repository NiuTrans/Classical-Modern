味咸寒。
主贼风，?僻，轶筋，及脱肛，惊痫挛缩。一名陵蠡。生池泽。
《名医》曰：一名土蜗，一名附蜗，生大山及阴地沙石垣下，八月取。
案《说文》云：蝓，虎蝓也，蠃，一石虎蝓。《广雅》云：蠡蠃、蜗牛，螔蝓也。《中山经》云：青要之山是多仆累。郭璞云：仆累，蜗牛也，《周礼》鳖人，祭祀供蠃。郑云：蠃螔蝓。《尔雅》云：蚹蠃螔蝓。郭璞云：即蜗牛也。《名医》曰：别出蜗牛条，非。旧作蛞，《说文》所无。据玉篇云：蛞蛞东，知即活东异文，然则当为活。
