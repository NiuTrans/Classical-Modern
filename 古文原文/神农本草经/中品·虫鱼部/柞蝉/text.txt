味咸寒。
主小儿惊痫，夜啼，瘨病，寒热，生杨柳上。
《名医》曰：五月采，蒸干之。
案《说文》云：蝉以旁鸣者，蜩蝉也。《广雅》云：（虫奇）蛣，蝉也，复育，蜕也，旧作蚱蝉。别录云：蚱者，鸣蝉也，壳一名楉蝉，又名伏蜟，案蚱即柞字。《周礼》考工记云：侈则柞。郑元云：柞读为咋咋然之咋，声大外也。《说文》云：诸、大声也，音同柞，今据作柞。柞蝉即五月鸣蜩之蜩，《夏小正》云：五月良蜩鸣，传良蜩也，五采具。《尔雅》云：蜩、螂、蜩。《毛诗》云：如蜩。《传》云：蜩、蝉也。方言云：楚谓之蜩，宋卫之间，谓之螗蜩，陈郑之间，谓之螂蜩，秦晋之间，谓之蝉，海岱之间，谓之。论衡云：蝉生于复育，开背而出。而玉扁云：蚱蝉，七月生。陶宏景音蚱作云：痖蝉，是为月令之寒蝉，《尔雅》所云矣，《唐本》注非之也。
