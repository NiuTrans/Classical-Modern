味咸微温。
主恶血，血淤，（《御览》作血瘴）痹气，破折血在胁下坚满痛，月闭，目中淫肤，青翳，白膜。一名蟦蛴。生平泽。
《名医》曰：一名蜰齐，一名勃齐，生河内人家积粪草中，取无时，反行者，良。
案《说文》云：（齐内去二加虫）、（齐内去二加虫）（上曹下虫虫）也，蝤，蝤（齐内去二加虫）也，蝎、蝤（齐内去二加虫）也。《广雅》云：蛭蛒，（上关下虫）（虫属），地蚕，蠹蟦，蛴螬。《尔雅》云：蟦、蛴螬。郭璞云：在粪土中，又蝤蛴，蝎。
郭璞云：在木中，今虽通名蝎，所在异，又蝎，蛣（虫屈）。郭璞云：木中蠹虫，蝎、桑蠹。郭璞云：即拮掘。《毛诗》云：领如蝤蛴。《传》云：蝤蛴，蝎虫也。方言云：蛴螬，谓之蟦，自关而东，谓之蝤蛴，或谓之蚕蠋，或谓之蚕蠋，梁益之间，谓之蛒，或谓之蝎或谓之蛭蛒，秦晋之间，谓之蠹，或谓之天蝼。
列子天瑞篇云：乌足根为蛴螬。《博物志》云：蛴螬以背行，快于足用，《说文》无蟦字，当借蜰为之，声相近，字之误也。
