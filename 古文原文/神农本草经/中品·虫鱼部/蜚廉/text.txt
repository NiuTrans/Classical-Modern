味咸寒。
主血淤，（《御览》引云逐下血），症坚，寒热，破积聚，喉咽痹，内寒，无子。生川泽。
《吴普》曰：蜚廉虫。神农黄帝云：治妇人寒热（《御览》）。
《名医》曰：生晋阳及人家屋间，立秋采。
案《说文》云：蜰，卢蜰也，蜚、臭虫，负蠜也，蠜、目蠜也。《广雅》云：飞蜰，飞蠊也。《尔雅》云：蜚，蜰.郭璞云：即负盘臭虫。《唐本》注云：汉中人食之下气，名曰石美，一名卢蜰，一石负盘，旧作蠊，据刑昺疏引此作廉。
