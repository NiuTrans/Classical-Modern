味甘平。
主伤中虚羸，补五内（《御览》作藏），益气力，长肌肉，填髓脑。久服，轻身不老。一名巨胜。叶名青雚。生川泽。
《吴普》曰：胡麻一名方金，神农雷公甘无毒，一名狗虱，立秋采。
《名医》曰：一名狗虱，一名方茎，一名鸿藏，生上党。
案《广雅》云：狗虱，巨胜，藤苰，胡麻也。孝经援神契云：钷胜延年。宋均云：世以钷胜为苟杞子。陶宏景云：本生大宛，故曰胡麻。按本经已有此，陶说非
也，且与麻贲并列，胡之言大或以叶大于麻，故名之。
