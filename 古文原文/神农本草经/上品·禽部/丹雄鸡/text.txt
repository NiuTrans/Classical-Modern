味甘微温。
主女人崩中漏下，赤白沃，补虚，温中，止血，通神，杀毒辟不祥，头主杀鬼，东门上者尤良。
肪，主耳聋。
肠，主遗溺。
肶胵，裹黄皮，主泄利。
尿白，主消渴伤寒，寒热。
黑雌鸡，主风寒湿痹，五缓六急，安胎。
翮羽，主下血闭。
鸡子，主除热，火疮痫痉，可作虎魄，神物。
鸡白蠹，肥脂。
生平泽。
《吴普》曰：丹鸡卵可作琥珀。（《御览》）
《名医》曰：生朝鲜。
案《说文》云：鸡知时畜也。籀文作鸡，肪，肥也。肠，大小肠也。膍鸟胵，胵鸟胃也。工（上艹下囗内必），粪也。翮羽，茎也。羽，鸟长毛也，此作肶，省文，尿，即（上艹下囗内必）字，古文，从。亦（上艹下囗内必）假音字也。
