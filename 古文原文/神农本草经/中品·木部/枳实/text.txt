味苦寒。
主大风在皮肤中，如麻豆苦痒（《御览》作痰，非），除寒热结，止利（旧作痢，《御览》作利，是），长肌肉，利五脏，益气轻身。生川泽。
《吴普》曰：枳实苦，雷公酸无毒，李氏大寒，九月十月采，阴干。（《御览》）
《名医》曰：生河内，九月十月采，阴干。
案《说文》云：枳木似橘。《周礼》云：橘逾淮而化为枳。沈括补笔谈云：六朝以前，医方，唯有枳实，无枳壳，后人用枳之小嫩者为枳实，大者为枳壳。
