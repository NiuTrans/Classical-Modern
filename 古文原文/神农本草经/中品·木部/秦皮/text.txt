味苦微寒。
主风寒湿痹，洗洗，寒气，除热，目中青翳白膜。久服，头不白，轻身。生川谷。
《吴普》曰：岑皮，一名秦皮，神农雷公黄帝岐伯酸无毒，李氏小寒，或生冤句水边，二月八日采。（《御览》）
《名医》曰：一名岑皮，一名石檀，生庐江及冤句，二月八月采皮，阴干。
案《说文》云：梣、青皮木，或作（左木右上宀下帚）。《淮南子》倜真训云：梣木，色青翳。高诱云：梣木，苦历木也，生于山，剥取其皮，以水浸之，正青，用洗眼，愈人目中肤翳。据《吴普》云：岑皮，名秦皮，本经作秦皮者，后人以俗称改之，当为岑皮。
