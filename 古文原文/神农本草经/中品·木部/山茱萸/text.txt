味酸平。
主心下邪气，寒热，温中，逐寒湿痹，去三虫。久服轻身。一名蜀枣。生山谷。
《吴普》曰，山茱萸，一名鬾实，一名鼠矢，一名鸡足，神农黄帝雷公扁鹊酸无毒，岐伯辛，一经酸，或生冤句琅邪，或东海承县，叶如梅，有刺毛，二月，华如杏四月实如酸枣，赤，五月采实。（《御览》）
《名医》曰，一名鸡足，一名鬾实，生汉中及琅邪冤句，东海承县，九月十月采实，阴干。
