（《御览》引：无吴字，是）
味辛温。
主温中，下气，止痛，咳逆，寒热，除湿血痹，逐风邪，开凑（旧作腠，《御览》作涛，是）理根杀三虫。一名藙。生山谷。
《名医》曰：生冤句，九月九日采，阴干。
案《说文》云：茱，茱萸，属，萸，茱萸也。煎茱萸，汉律，会稽献藙一斗。
《广雅》云：（木尻），榝，档，樾，茱萸也。三苍云：莍，茱萸也。（《御览》）《尔雅》云：椒、榝，丑莍.郭璞云：茱萸子，聚生成房貌，今江东亦呼榝，似茱萸而小，赤色。礼记云：三牲用藙。郑云：藙煎茱萸也。汉律会稽献焉，《尔雅》谓之榝.《范子计然》云：茱萸，出三辅。陶宏景云：礼记名藙而作俗中呼为藙子，当是不识藙字似杂字，仍以相传。
