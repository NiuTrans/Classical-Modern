味苦平。
主淤血，血闭瘕邪，杀小虫。桃花杀注恶鬼，令人好颜色。
桃凫，微湿，主杀百鬼精物（初学记引云，枭桃在树不落，杀百鬼）。
桃毛，主下血瘕寒热，积寒无子，桃蠹，杀鬼邪恶不祥。生川谷。
《名医》曰：桃核，七月采，取仁，阴干，花三月三日采，阴干，桃凫一名桃奴，一名枭景，是实着树不落，实中者，正月采之，桃蠹，食桃树虫也。生太山。
案《说文》云：桃，果也。玉篇云：桃，毛果也。《尔雅》云：桃李丑核。郭璞云：子中有核仁。孙炎云：桃李之实，类皆有核。
