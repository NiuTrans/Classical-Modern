主明目。目痛，益气，坚肌骨，去毒蛊。
大盐，令人吐（《御览》引云，主肠胃结热，《大观本》，作黑字）。
卤盐，味苦寒，主大热，消渴狂烦，除邪及下蛊毒，柔肌肤（《御览》引云，一名寒石，明目益气）。生池泽（旧作三种，今并）。
《名医》曰戎盐，一名胡盐，生胡盐山，及西羌，北地，酒泉，福禄城东南角，北海青，南海赤，十月采，大盐，生邯郸又河东，卤盐，生河东盐池。
案《说文》云：盐咸也，古者宿沙初作煮海盐，卤，西方咸地也，从西省象盐形，安定有卤县，东方谓之斥，西方谓之卤盐，河东盐池，袤五十一里，广七里，周百十六里。北山经云：景山南望盐贩之泽。郭璞云：即解县盐池也，今在河东猗氏县，案在山西安邑运城。
