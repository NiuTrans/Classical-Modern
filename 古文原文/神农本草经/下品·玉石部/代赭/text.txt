味苦寒。
主鬼注，贼风，蛊毒，杀精物恶鬼，腹中毒，邪气，女子赤沃漏下。一名须丸。生山谷。
《名医》曰：一名血师，生齐国，赤红青色如鸡冠，有泽，染爪甲，不渝者良，采无时。
案《说文》云：赭，赤土也。北山经云：少阳之山，其中多美赭。管子地数篇云：山上有赭者，其下有铁。《范子计然》云：石赭出齐郡，赤色者善，蜀赭，出蜀郡。据元和郡县志云：少阳山在交城县，其地近代也。
