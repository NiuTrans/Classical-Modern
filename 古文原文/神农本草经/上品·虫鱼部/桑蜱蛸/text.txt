味咸平。
主伤中，疝瘕，阴痿，益精生子，女子血闭，腰痛，通五淋，利小便水道。一名蚀疣，生桑枝上，采，蒸之。
《吴普》曰：桑蛸条，一名（今本脱此二字），蚀疣，一名害焦，一名致，神农咸无毒。（《御览》）
《名医》曰：螳螂子也，二月三月采，火炙。
案《说文》云：蜱，蜱蛸也，或作蜱蛸，虫蛸，螂子。《广雅》云：蟭，乌涕，冒焦，螵蛸也。《尔雅》云：不过螳蠰，其子蜱蛸。郭璞云：一名焦，螳蠰卵也。范子计
然云：螵蛸出三辅，上价三百，旧作螵，声相近，字之误也。
玉篇云：蜱同螵。
