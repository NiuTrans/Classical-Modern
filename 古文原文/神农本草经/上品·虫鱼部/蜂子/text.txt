味甘平。
主风头，除蛊毒，补虚羸伤中。久服，令人光泽，好颜色，不老，大黄蜂子，主心腹，复满痛，轻身益气，土蜂子，主痈肿。一名蜚零。生山谷。
《名医》曰：生武都。
案《说文》云：蜂，飞虫螫人者。古文省作蜂。《广雅》云：蠓，蜂也。又上蜂，螉也。《尔雅》云：土蜂。郭璞云：今江南大蜂在地中作房者为土蜂，啖其子即马蜂，今荆巴间呼为蟺，又木蜂。郭璞云：似土蜂而小，在树上作房，江东亦呼为木蜂，又食其子。礼记檀弓云：范则冠。郑云：范蜂也。方言云：蜂，燕赵之间，谓
之蠓螉，其小者，谓之螉，或谓之蚴蜕，其大而蜜。谓之壶蜂。郭璞云：今黑蜂，穿竹木作孔，亦有蜜者，或呼笛师，按蜂名为范者声相近，若《司马相如赋》，以泛为枫。左传：沨沨即汛汛也。
