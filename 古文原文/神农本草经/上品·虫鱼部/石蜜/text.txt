味甘平。
主心腹邪气，诸惊痫痓，安五藏，诸不足，益气补中，止痛解毒，除众病，和百药。久服，强志轻身，不饥不老。一名石饴。生山谷。
《吴普》曰：石蜜，神农雷公甘气平，生河源或河梁。（《御览》又一引云：生武都山谷）
《名医》曰：生武都河源及诸山石中，色白如膏者，良。
案《说文》云：蜂，甘饴也。一曰螟子，或作蜜。《中山经》云：平逢之山多沙石，实惟蜂蜜之庐。郭璞云：蜜，赤蜂名。西京杂记云：南越王献高帝石蜜五斛。玉
篇云：螽，甘饴也。苏恭云：当去石字。
