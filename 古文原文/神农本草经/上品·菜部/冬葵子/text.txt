味甘寒。
主五脏六腑，寒热羸瘦，五癃，利小便。久服坚骨长肌肉，轻身延年。
《名医》曰：生少室山，十二月采之。
案《说文》云：升，古文终，葵菜也。《广雅》云：，葵也，考升与终形相近，当即《尔雅》蔠葵，《尔雅》云蔠，葵繁露。郭璞云：承露也，大茎小叶，华紫黄色。
本草图经云：吴人呼为繁露，俗呼胡燕支，子可妇人涂面及作口脂，按《名医》别有落葵条，一名繁露，亦非也，陶宏景以为终冬至春作子，谓之冬葵，不经甚矣。
