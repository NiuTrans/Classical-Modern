味咸寒。
主蛇瘕，去三虫，伏尸，鬼注，蛊毒，杀长虫，仍自化作水。生平土。
《吴普》曰：蚯蚓，一名白颈螳螾，一名附引（《御览》）。
《名医》曰：一名土龙，二月取，阴干。
案《说文》云：螾，侧行者，或作蚓，螼螾也，《广雅》云：蚯蚓蜿蟺，引无也。
《尔雅》云：螼蚓紧蚕。郭璞云：即蟺也，江东呼寒蚓，旧作蚯，非，吕氏春秋《淮南子》邱蚓出不从虫。又说山训云：螼，无筋骨之强，高诱注：螾，一名蜷也，旧又有白颈二字，据《吴普》古本当无也。
