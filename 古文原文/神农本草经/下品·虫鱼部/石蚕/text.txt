味咸寒。
主五癃，破石淋，堕胎，内解结气，利水道，除热。一名沙虱。生池泽。
《吴普》曰：石蚕亦名沙虱，神农雷公酸无毒，生汉中，治五淋，破随内结气，利水道，除热（《御览》）。
《名医》曰：生江汉。
案《广雅》云：沙虱，也。淮南万毕术云：沙虱，一名蓬活，一名地脾。
《御览》虫豸部引李当之云：类虫，形如老蚕，生附石。广志云：皆虱，虱色赤，大过虮，在水中，入人皮中，杀人，与李似不同。
