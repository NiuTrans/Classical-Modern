味咸寒。
主产难，出肉中刺（《御览》作刺在肉中），溃痈肿，下哽噎（《御览》作咽），解毒，除恶创。一名蟪蛄（《御览》作蟪蛄），一名天蝼，一名（榖禾易为上丿下虫）。夜出者良，生平泽。
《名医》曰：生东城，夏至取，暴干。
案《说文》云：蠹，蝼蛄也，蝼，蝼蛄也，姑，蝼蛄也。《广雅》云：炙鼠，津姑，蝼蜮，蟓蛉，蛞蝼，蝼蛄也，《夏小正》云：三月（榖禾易为上丿下虫）则鸣，（榖禾易为上丿下虫），天蝼也，《尔雅》云：（榖禾易为上丿下虫），天蝼，郭璞云：蝼蛄也。《淮南子》时则训云：孟夏之月，蝼蝈鸣，高诱云：蝼，蝼姑也，方言云：蛄诣，谓之杜格，蝼蛞，谓之蝼蜂，或谓之蟓蛉，南楚谓之杜狗，或谓之（虫昏）蝼。陆玑诗疏云：本草又谓蝼蛄为石鼠，今无文。
