味辛微寒（《御览》有补中二字，《大观本》，黑字）。主漏下赤白，寒热，破石淋，杀禽兽贼鼠。生池泽。
《吴普》曰：马刀，一名齐蛤，神农岐伯桐君咸有毒，扁鹊小寒大毒，生池泽江海，采无时也（《御览》）。
《名医》曰：一名马蛤，生江湖及东海，采无时。
案《范子计然》云：马刀出河东，蓺文类聚引本经云：文蛤表有文，又曰马刀，一曰名蛤，则，岂古本与文蛤为一邪。
