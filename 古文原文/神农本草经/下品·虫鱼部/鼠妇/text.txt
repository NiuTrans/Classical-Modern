味酸温。
主气癃，不得小便，女人月闭，血症，痫痓，寒热，利水道。一名负蟠，一名威。生平谷。
《名医》曰：一蜲生魏郡及人家地上，五月五日取。
案《说文》云：（女尹）（女尹）威，委黍，委黍，鼠妇也，蟠鼠负也。《尔雅》云：蟠，鼠负。郭璞云：瓮器底虫。又（女尹）威委黍。郭璞云：旧说，鼠妇别名。《毛诗》云：伊威在室。《传》云：伊威，委黍也。陆玑云：在壁根下，瓮底中生，似白鱼。
