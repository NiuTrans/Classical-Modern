味辛平。
主久聋，咳逆，毒气，出刺出汗。生川谷。
《名医》曰：一名土蜂，生熊耳及牂柯，或人屋间。案《说文》云：蠃，蒲卢，细要土蜂也，或作螺蠃，螺蠃也。《广雅》云：土蜂，蠮螉也，《尔雅》土蜂。
《毛诗》云：螟蛉有子，螺蠃负之，《传》云螺蠃，蒲卢也。礼记云：夫政也者，蒲卢也。郑云：蒲卢，果蠃，谓土蜂也。方言云：其小者谓之蠮螉，或谓之蚴蜕，《说文》无蠮字或当为医。
