味辛寒。
主寒热，鬼注，蛊毒，鼠瘘，恶创，疽蚀，死肌，破石癃。一名龙尾。生川谷。
《吴普》曰：斑猫。一名斑蚝，一名龙蚝，一名斑苗，一名胜发，一名盘蛩，一名晏青，神农辛，岐伯咸，桐君有毒，扁鹊甘有大毒，生河内川谷。或生水石。
《名医》曰：生河东，八月取，阴干。
案《说文》云：螌，螌蝥，毒虫也。《广雅》云：螌蝥，晏青也，《名医》别出芫青条，非，芫晏音相近也，旧作猫，俗字。据吴氏云：一名班苗，是也。
