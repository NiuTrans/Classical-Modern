味辛温。
主明目温中，耐风寒，下水气，面目浮肿，痈疡，马蓼，去肠中蛭虫，轻身。生川泽。
《吴普》曰，蓼实一名天蓼，一名野蓼，一名泽蓼。（艺文类聚）。
《名医》曰：生雷泽。
案《说文》云：蓼、辛菜蔷虞也，蔷，蔷虞，蓼。《广雅》云：荭、茏、（上艹下左吉右页）、马蓼也。《尔雅》云：蔷虞，蓼。郭璞云：虞蓼，泽蓼，又荭，茏古，其大者，归。
郭璞云：俗呼荭草为茏鼓，语转耳。《毛诗》云：隰有游龙，《传》云：龙，红草也。
陆玑云：一名马蓼，叶大而赤色生水中，高丈余，又以薅杀蓼。《传》云：蓼，水草也。
