（《御览》作雷公丸）
味苦寒。
主杀三虫，逐毒气，胃中热，利丈夫，不利女子作摩膏，除小儿百病（《御览》引云：一名雷矢，《大观本》，作黑字）。生山谷。
《吴普》曰：雷丸，神农苦，黄帝岐伯桐君甘有毒，扁鹊甘无毒，李氏大寒（《御览》引云：一名雷实，或生汉中，八月采）。
《名医》曰：一名雷矢，一名雷实，生石城及汉中土中，八月采根暴干。
案《范子计然》云：雷矢，出汉中，色白者善。
