味辛温。
主风头痈肿，乳痈，疝瘕，除结气疥搔（《御览》有疽疮二字），杀虫鱼。生山谷。
《吴普》曰：莽草一名春草，神农辛，雷公桐君苦有毒，生上谷山谷中，或冤句，五月采，治风（《御览》）。
《名医》曰：一名葞，一名春草，生上谷及冤句，五月采叶，阴干。
案《中山经》云：朝歌之山有草焉，名曰莽草，可以毒鱼，又山有木焉，其状如棠而赤，叶可以毒鱼，《尔雅》云：葞，春草。郭璞云：一名芒草。本草云：《周礼》云，翦氏掌除蠹物，以熏草莽之。《范子计然》云：莽草，出三辅者善。
陶宏景云：字亦作两。
