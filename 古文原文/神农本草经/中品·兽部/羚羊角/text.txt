味咸寒。
主明目，益气起阴，去恶血注下，辟蛊毒恶鬼不祥，安心气，常不厌寐。生川谷。
《名医》曰：生石城及华阴山，采无时。
案《说文》云：羚大羊而细角。《广雅》云：美皮冷角。《尔雅》云：羚大羊。郭璞云：羚羊似羊而大，角园锐，好在山崖间。陶宏景云：《尔雅》名羱羊。据《说文》云：苋山羊细角也。《尔雅》云：羱如羊。郭璞云：羱似吴羊而大角，角椭，出西方，苋即羱正字，然本经羚字，实羚字俗写，当以羚为是《尔雅》释文，引本草作羚。
