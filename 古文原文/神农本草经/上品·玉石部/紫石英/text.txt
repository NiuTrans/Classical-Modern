味甘温。
主心腹咳逆（《御览》引作呕逆），邪气，补不足，女子风寒在子宫，绝孕，十年无子。久服，温中，轻身延年。生山谷。
《吴普》曰：紫石英，神农扁鹊味甘平，李氏大寒，雷公大温，岐伯甘无毒，生太山，或会稽，采无时，欲令如削，紫色达头如樗蒲者。
又曰青石英，形如白石英，青端赤后者是，赤石英形如白石英，赤端白后者是，赤泽有光，味苦，补心气；黄石英形如白石英，黄色如金，赤端者是；黑石英，形如白石英，黑泽有光（《御览》掌禹锡引此节文）。
《名医》曰：生太山，采无时。
