味苦寒。
主五藏积热，胃张闭，涤去蓄结饮食，推陈致新，除邪气。炼之如膏，久服轻身（《御览》引云一名芒硝，《大观本》作黑字）。生山谷。
《吴普》曰：消石，神农苦，扁鹊甘（凡出掌禹锡所引，亦见《御览》者，不箸所出）。
《名医》曰：一名芒硝，生益州，及五都，陇西，西羌，采无时。
案《范子计然》云：硝石出陇道，据《名医》，一名芒硝，又别出芒消条，非；北山经云：京山，其阴处有元（石肃），疑（石肃），即硝异文。
