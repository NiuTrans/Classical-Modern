味甘寒。
主咳逆寒热，烦满下（《御览》有痢字），赤白，血闭，症瘕，大热。炼饵服之，不饥，轻身延年。生池泽及山岛中。
《名医》曰：一名白余粮，生东海及池泽中。
案《范子计然》云：禹余粮出河东；《列仙传》云：赤斧，上华山取禹余粮；《博物志》云：世传昔禹治水，弃其所余食于江中，而为药也，按此出神农经，则禹非夏禹之禹，或本名白余粮，《名医》等移其名耳。
