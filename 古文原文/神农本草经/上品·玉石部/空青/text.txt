味甘寒。
主眚盲，耳聋。明目，利九窍，通血脉，养精神。久服，轻身延年不老。能化铜铁铅锡作金。生山谷。
《吴普》曰：空青，神农甘，一经酸，久服，有神仙玉女来时，使人志高（《御览》）。
《名医》曰：生益州及越巂山有铜处，铜精熏则生空青，其腹中空，三月中旬，采，亦无时。
案《西山经》云：皇人之山，其下多青；郭璞云：空青曾青之属；《范子计然》云：空青出巴郡；《司马相如赋》云：丹青，张揖云青，青也；颜师古云：青，今之丹青也。
