味苦寒。
主消渴，热中，除邪气，肢体浮肿，下水，补不足，益气。
一名蚳母，一名连母，一名野蓼，一名地参，一名水参，一名水浚，一名货母，一名蝭母。生川谷。
《吴普》曰：知母，神农桐君无毒，补不足益气。（《御览》引云：一名提母）
《名医》曰：一名女雷，一名女理，一名儿草，一名鹿列，一名韭蓬，一名儿踵草，一名东根，一名水须，一名沈燔，一名薅，生河内，二月八月，采根暴干。
案《说文》云：芪，芪母也。荨，苋藩也，或从爻作薅。《广雅》云：芪母儿踵，东根也。《尔雅》云：薅，莐藩。郭璞云：生山上，叶如韭，一曰蝭母。《范子计然》云：蝭母，出三辅，黄白者善。玉篇作（上艹下是）母。
