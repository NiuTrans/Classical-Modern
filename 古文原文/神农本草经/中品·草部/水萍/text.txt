味辛寒。
主暴热身痒（艺文类聚初学记痒，此是），下水气胜酒，长须发（艺文类聚作乌发），消渴。久服轻身。一名水华（艺文类聚引云：一名水廉）。生池泽。
《吴普》曰：水萍一名水廉，生泽水上，叶员小，一茎，一叶，根入水，五月华白，三月采，日干。（《御览》）
《名医》曰：一始水白，一名水苏，生雷泽，三月采，曝干。
案《说文》云：萍，蓱也，无根，浮水而生者。萍，苹也，（上卄下宾），大萍也。《广雅》云：薸，萍也。《夏小正》云：七月湟潦生苹。《尔雅》云：萍苹。郭璞云：水中浮萍，江东谓之薸.又其大者苹。《毛诗》云：于以采苹。《传》云：苹，大萍也。
《范子计然》曰：水萍出三辅，色青者善。《《淮南子》·原道训》云：萍树根于水。高诱云：萍，大苹也。
