味苦寒。
主消渴，身热，烦满，大热，补虚安中，续绝伤。一名地楼。生川谷，及山阴。
《吴普》曰：括楼，一名泽巨，一名泽姑（《御览》）。
《名医》曰：一名果裸，一名天瓜，一名泽姑，实名黄瓜，二月八月，采根，暴干，三十日成，生宏农。
案《说文》云：（上芪下口），（上芪下口）蒌，果蓏也。《广雅》云：王白，（上艹下刀下贝）也。（党为王（上芪下口））《尔雅》云：果裸之实，括楼。郭璞云：今齐人呼之为天瓜。《毛诗》云：果裸之实，亦施于宇。《传》云：果裸，括楼也。吕氏春秋云：王善生。高诱云：善或作瓜，（左舌右瓜）（左娄右瓜）也。案吕氏春秋善字乃（上芪下口）之误。
