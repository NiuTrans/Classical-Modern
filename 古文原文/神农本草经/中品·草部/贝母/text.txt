味辛平。
主伤寒烦热，淋沥邪气，疝瘕，喉痹，乳难，金创，风痉。一名空草。
《名医》曰：一名药实，一名苦花，一名苦菜，一名商（莔字）草，一名勤母，生晋地，十月采根暴干。
案《说文》云：莔，贝母也。《广雅》云：贝父，药实也。《尔雅》云：莔，贝母。郭璞云：根如小贝，圆而白华，叶似韭。《毛诗》云：言采其虻。《传》云：虻，贝母也。陆玑云：其叶如括楼而细小，其子在根下如芋子，正白，四方连累相着有分解也。
