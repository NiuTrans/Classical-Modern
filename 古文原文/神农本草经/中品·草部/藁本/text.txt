味辛温。
主妇人疝瘕，阴中寒肿痛，腹中急，除风头痛，长肌肤：说颜色。一名鬼卿，一名地新。生山谷。
《名医》曰：一名微茎，生崇山，正月二月采根暴干，三十日成。
案《广雅》云：山芷蔚香，藁本也。《管子·地员篇》云：五臭畴生藁本。《荀子·大略篇》云：兰芷藁本，浙于蜜醴，一佩易之。樊光注《尔雅》云：藁本一名麋芜，根名靳芷，归作藁，非。
