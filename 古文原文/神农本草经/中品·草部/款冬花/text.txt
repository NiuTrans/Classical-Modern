味辛温。
主咳逆上气，善喘，喉痹，诸惊痫，寒热邪气。一名橐吾（《御览》作石），一名颗东（《御览》作颗冬），一名虎须，一名免奚。生山谷。
《吴普》曰：款冬十二月，花黄白。（艺文类聚）
《名医》曰：一名氏冬，生常山及上党水傍，十一月，采花阴干。
案《广雅》云：苦萃款东也。《尔雅》云：莬奚颗东。郭璞云：款冬也。紫赤华生水中。西京杂记云：款冬，华于严冬。传咸款冬赋序曰：仲冬之月，冰凌积雪，款冬独敷华艳。
