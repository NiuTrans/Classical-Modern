味苦辛寒。
主寒热，中风，瘈疭，痉，惊痫，邪气，除症坚，淤血留舍肠胃，安五脏，疗痈创。一名鹿韭，一名鼠姑。生山谷。
《吴普》曰：牡丹，神农岐伯辛，李氏小寒，雷公桐君苦无毒，黄帝苦有毒，叶如蓬相植，根如柏，黑中有核，二月采，八月采，日干，人食之，轻身益寿。（《御览》）
《名医》曰：生巴郡及汉中，二月八月，采根阴干。
案《广雅》云：白术，牡丹也。《范子计然》云：牡丹出汉中河内，赤色者亦善。
