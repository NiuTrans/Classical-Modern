味苦平。
主风寒湿痹，心腹邪气，利关节，止烦满。久服，轻身明目，不老。一名鲁果能（《御览》作食果），一名地椹，生川泽石边。
《吴普》曰：龙芮一名姜苔，一名天豆，神农苦平岐伯酸，扁鹊李氏大寒，雷公咸无毒，五月五日采。（《御览》）
《名医》曰：一名石能，一名彭根，一名天豆，生太山，五月五日采子，二月八月采皮，阴干。
案《范子计然》云：石龙芮，出三辅，色黄者善。
