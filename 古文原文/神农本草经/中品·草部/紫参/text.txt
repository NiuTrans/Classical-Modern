味苦辛寒。
主心腹积聚，寒热邪气。通九窍，利大小便。一名牡蒙。生山谷。
《吴普》曰：伏蒙，一名紫参，一名泉戎，一名音腹，一名伏菟，一名重伤。神农黄帝苦，李氏小寒，生河西山谷或宛句商山，圆聚生，根黄赤有文，皮黑中紫，五月花紫，赤实黑，大如豆，三月采根。（《御览》《大观本》节文）
《名医》曰：一名众戎，一名童肠：一名马行，生河西及冤句，三月采根，火炙使紫色。
案《范子计然》云：紫参出三辅，赤青色者善。
