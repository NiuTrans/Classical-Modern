味苦温。
主中风伤寒头痛温疟，发表，出汗，去邪热气，止咳逆上气，除寒热，破症坚积聚。一名龙沙。
《吴普》曰：麻黄一名卑相，一名卑坚，神农雷公苦无毒，扁鹊酸无毒，李氏平，或生河东，四月，立秋采（《御览》）。
《名医》曰：一名卑相，一名卑盐，生晋地及河东，立秋采茎，阴干今青。
案《广雅》云：龙沙，麻黄也。麻黄茎，狗骨也。《范子计然》云：麻黄出汉中三辅。
