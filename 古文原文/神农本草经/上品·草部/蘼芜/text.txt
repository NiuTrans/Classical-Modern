味辛温。
主咳逆，定惊气，辟邪恶，除蛊毒鬼注，去三虫，久服通神。一名薇芜。生川泽。
《吴普》曰：蘼芜，一名芎?（《御览》）。
《名医》曰：一名茳蓠，芎?苗也，生雍州及冤句，四月五月，采叶暴干。
案《说文》云：蘪，蘪芜也，蓠，茳蓠，蓠芜；《尔雅》云：靳茞蘪芜；郭璞云：香草，叶小如委状；《淮南子》云：似蛇床；《山海经》云：臭如蘪芜，《司马相如赋》，有江离蘪芜；司马贞引樊光云：藁本，一名蘪芜，根名勒芷。
