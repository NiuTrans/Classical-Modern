味甘平。
主五脏，心下邪气，口中烂臭，坚齿明目聪耳。久服轻身耐老（《御览》作能老）。一名睢（《御览》云睢蒲）。生池泽。
《吴普》曰：睢，一名睢石，一名香蒲，神农雷公甘，生南海，池泽中（《御览》）。
《名医》曰：一名醮，生南海。
案《说文》云：菩，草也；玉篇云：菩，香草也，又音蒲；本草图经云：香蒲，蒲黄苗也，春初生嫩叶，未出水时，红白色茸茸然，《周礼》以为菹。
