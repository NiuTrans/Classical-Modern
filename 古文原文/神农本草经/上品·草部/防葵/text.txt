味辛寒。
主疝瘕，肠泄，膀胱热结，溺不下，咳逆，温疟，癫，痫，惊邪，狂走。久服，坚骨髓，益气轻身。一名梨盖。生川谷。
《吴普》曰：房葵一名梨盖，一名爵离，一名房苑，一名晨草，一名利如，一名方盖，神农辛，小寒，桐君扁鹊无毒，岐伯雷公黄帝苦，无毒，茎叶如葵，上黑黄，二月生根，根大如桔梗，根中红白，六月花白，七月八月实白，三月三日采根（《御览》）。
《名医》曰：一名房慈，一名爵离，一名农果，一名利茹，一名方盖，生临淄，及嵩高太山少室，三月三日，采根暴干。
案《博物志》云：防葵与狼毒相似。
