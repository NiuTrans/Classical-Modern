味辛温。
主中风入脑，头痛，寒痹，筋挛，缓急，金创，妇人血闭，无子。生川谷。
《吴普》曰：芎穷（《御览》引云一名香果），神农黄帝岐伯雷公辛无毒，扁鹊酸无毒，李氏生温熟寒，或生胡无桃山阴，或太山（《御览》作或斜谷西岭，或太山），叶香细青黑，文赤如藁本，冬夏丛生，五月华赤，七月实黑，茎端两叶，三月采，根有节，似马衔状。
《名医》曰：一名胡?，一名香果，其叶名蘼芜，生武功斜谷西岭，三月四月，采根暴干。
案《说文》云：营，营?，香草也，芎，司马相如说或从弓；春秋左《传》云：有山鞠穷乎；杜预云：鞠穷所以御湿；《西山经》云：号山，其草多芎?；郭璞云：芎?一名江蓠；《范子计然》云：芎?生始无，祜者善（有脱字）；《司马相如赋》：有芎?；司马贞引司马彪云：芎?似藁本；郭璞云：今历阳呼为江离。
