味甘寒。
主淤血，血瘕欲死，下血，止血，利小便。久服轻身耐老。一名麦句姜，一名虾蟆蓝，一名豕首。生川泽。
《名医》曰：一名天门精，一名玉门精，一名彘颅，一名蟾蜍兰，一名觐。生平原，五月采。
案《说文》云：薽，豕首也；《尔雅》云：茢薽豕首；郭璞云：今江东呼豨首，可以焰蚕蛹；陶宏景云：此即今人呼为豨莶；《唐本》云：鹿活草是也，别录一名天蔓菁，南文呼为地松；掌禹锡云：陈藏器别立地菘条，后人不当仍其谬。
