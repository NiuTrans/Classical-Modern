味苦寒。
主旁光热，利小便，补中益精气。久服，耳目聪明，轻身耐老。一名地葵（《御览》引云，一名地华，一名地脉，《大观本》无一名地华四字，脉作麦，皆黑字）。生平泽及田野。
古医曰：一名地麦，生荆州，八月十月采实，阴干。
案《广雅》云：地葵，地肤也；《列仙传》云：文宾服地肤；郑樵云：地肤曰落帚，亦曰地扫；《尔雅》云：荓，马帚，即此也，今人亦用为帚。
