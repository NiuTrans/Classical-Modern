味甘辛（《大观本》作甘平）。
主解百毒，杀百老物殃鬼，辟温疾，障，邪毒蛊。久服不夭（《大观本》作主解百毒，杀百精老物殃鬼，辟瘟疫瘴气邪气虫毒，此用《御览》文）。一名周升麻（《大观本》，作周麻）。生山谷（旧作黑字，据《吴普》有云，神农甘，则本经当有此，今增入）。
《吴普》曰：升麻，神农甘（《御览》）。
《名医》曰：生益州，二月八月采根，日干。
案《广雅》云：周麻，升麻也（此据《御览》）。
