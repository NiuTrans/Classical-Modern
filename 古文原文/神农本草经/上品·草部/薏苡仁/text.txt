味甘微寒。
主筋急，拘挛不可屈伸，风湿痹，下气。久服轻身益气。其根下三虫，一名解蠡。生平泽及田野。
《名医》曰：一名屋菼，一名起实，一名赣，生真定，八月采实，采根无时。
案《说文》云：薏,薏苢，一曰英，赣，一曰薏苢；《广雅》云：赣，起实，目也，吴越春秋，鲧娶于有莘氏之女，名曰女嬉，年壮未孳，嬉于砥山，得薏苡而吞之，意若为人所感，因而妊孕，后汉书马援传，援在交趾，常饵薏苡实，用能轻身省欲以胜瘴，薏，俗作薏，非。
