味辛温。主泄利（旧作痢，《御览》作泄利），肠澼，杀虫，蛊毒，去邪毒结气，止痛除热，平主见鬼精物，多食令人狂走。久服，轻身通神明。生川谷。
《吴普》曰：云实，一名员实，一名天豆，神农辛小温，黄帝咸，雷公苦，叶如麻，两两相值，高四五尺，大茎空中，六月花，八月九月实，十月采（《御览》）。
《名医》曰：一名员实，一名云英，一名天豆，生河间，十月采，暴干。案《广雅》云：天豆，云实也。
