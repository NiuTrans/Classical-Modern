味苦温。
主咳逆，伤中，补不足，除邪气，利九窍，益智慧，耳目聪明，不忘，强志倍力。久服，轻身不老。叶名小草，一名棘菀（陆德明《尔雅》音义引作苋），一名棘绕（《御览》作要绕），一名细草。生川谷。
《名医》曰：生太山及冤句，四月采根叶，阴干。
案《说文》云：蒬，棘蒬也；《广雅》云：蕀苑，远志也，其上谓之小草；《尔雅》云：绕，蕀蒬；郭璞云：今远志也，似麻黄，赤华，叶锐而黄。
