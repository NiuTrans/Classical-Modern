味甘寒。
主风寒湿痹，乳难消水，养五脏，益气力，肥健。久服耳目聪明，不饥，延年轻身，面生光，能行水上。一名水泻，一名芒芋，一名鹄泻。生池泽。
《名医》曰：生汝南，五六八月采根，阴干。
案《说文》云：水写也；《尔雅》云：蕍舄；郭璞云：今泽舄，又，牛肤；郭璞云，《毛诗》《传》云：水舄也，如续断，寸寸有节，拔之可复《毛诗》云，言采其藚，《传》云，藚，水舄也；陆玑云：今泽舄也，其叶如车前草大，其味亦相似，徐州广陵人食之。
