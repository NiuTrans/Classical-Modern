（旧作庵闾，《御览》作奄闾，是）
味苦微寒。
主五脏淤血，腹中水气，胪张留热，风寒湿痹，身体诸痛。久服，轻身延年不老。生川谷。
《吴普》曰：奄闾，神农雷公桐君岐伯苦小温无毒，李氏温，或生上党，叶青厚两相当，七月花曰，九月实黑，七月九月十月采，驴马食仙去（《御览》）。
《名医》曰：駏驉食之神仙，生雍州，亦生上党，及道边，十月采实，阴干。
案《司马相如赋》，有奄闾，张揖云奄闾，蒿也，子可治疾。
