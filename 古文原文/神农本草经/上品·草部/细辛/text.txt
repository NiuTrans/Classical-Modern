味辛温。
主咳逆，头痛，脑动，百节拘挛，风湿，痹痛，死肌。久服明目，利九窍，轻身长年。一名小辛，生山谷。
《吴普》曰：细辛一名细草（《御览》引云，一名小辛），神农黄帝雷公桐君辛小温，岐伯元毒，李氏小寒，如葵叶，色赤黑，一根一叶相连（《御览》引云，三月八月采根）。
《名医》曰：生华阴，二月八月采根，阴干。
案《广雅》云：细条，少辛，细辛也；《中山经》云：浮戏之山，上多少辛；郭璞云：细辛也；《管子·地员篇》云：小辛大蒙；《范子计然》云：细辛出华阴，色白者善。
