味苦寒。
主寒湿，风痹，黄疽，补中。生川谷。
《名医》曰：可以染绛，一名地血，一名茹虑，一名茅搜，一名茜，生乔山，二月三月，采根，暴干。
案《说文》云：茜，茅搜也，搜，茅搜，茹藘，人血所生，可以染绛，从草从鬼；《广雅》云：地血，茹藘，茜也；《尔雅》云：茹藘茅鬼；郭璞云：今茜也，可以染绛；《毛诗》云：茹藘在阪；《传》云：茹藘，茅搜也；陆玑云：一名地血，齐人谓之茜，徐州人谓之牛蔓，徐广注《史记》云：茜一名红蓝，其花染绘，赤黄也，按《名医》别出红蓝条，非。
