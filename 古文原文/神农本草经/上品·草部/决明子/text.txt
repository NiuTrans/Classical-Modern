味咸平。
主青盲，目淫，肤赤，白膜，眼赤痛，泪出。久服益精光（太平《御览》引作理目珠精，理，即治字），轻身。生川泽。
《吴普》曰：决明子，一名草决明，一名羊明（《御览》）。
《名医》曰：生龙门，石决明生豫章，十月采，阴干百日。
案《广雅》云：羊，英光也，又决明，羊明也；《尔雅》云：英光；郭璞云：英，明也，叶黄锐，赤华，实如山茱萸；陶宏景云：形似马蹄决明。
