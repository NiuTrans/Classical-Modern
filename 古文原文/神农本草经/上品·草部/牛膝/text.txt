味苦酸（《御览》作辛）。
主寒（《御览》作伤寒），湿痿痹，四肢拘挛，膝痛不可屈伸，逐血气伤，热，火烂，堕胎。久服轻身耐老（《御览》作能老）。
一名百倍，生川谷。
《吴普》曰：牛膝，神农甘，一经酸，黄帝扁鹊甘，李氏温，雷公酸无毒，生河内，或临邛，叶如夏蓝，茎，本赤，二月八月采（《御览》）。
《名医》曰：生河内及临朐，二月八月十月，采根，阴干。
案《广雅》云：牛茎牛膝也；陶宏景云：其茎有节似膝，故以为名也，膝当为膝。
