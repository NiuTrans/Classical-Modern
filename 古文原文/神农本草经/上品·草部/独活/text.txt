味苦平。
主风寒所击，金疮止痛，贲豚，痫痓，女子疝瘕。久服，轻身耐老。一名羌活，一名羌青，一名护羌使者。生川谷。
《吴普》曰：独活一名胡王使者，神农黄帝苦无毒，八月采，此药有风花不动，无风独摇（《御览》）。
《名医》曰：一名胡王使者，一名独摇草，此草得风不摇，无风自动，生雍州，或陇西南安，二月八月采根暴干。
案《列仙传》云：山图服羌活独活，则似二名，护羌胡王皆羌字缓声，犹专诸为专设诸，庚公差为瘐公之斯，非有义也。
