（《御览》作茵蒿）
味苦平。
主风湿寒热，邪气，热结黄疸。久服轻身，益气耐老（《御览》作能老）。生邱陵阪岸上。
《吴普》曰：因尘，神农岐伯雷公苦无毒，黄帝辛无毒，生田中，叶如蓝，十一月采（《御览》）。
《名医》曰：白兔食之仙，生太山，五月及立秋采，阴干。
案《广雅》云：因尘，马先也；陶宏景云：仙经云，白蒿，白兔食之仙，而今茵陈乃云此，恐非耳；陈藏器云：茵陈，经冬不死，因旧苗而生，故名茵陈，后加蒿字也，据此，知旧作茵陈篙，非；又按《广雅》云：马先，疑即马新蒿，亦白蒿之类。
