味苦寒。
主热气，目痛，眦伤，泣出，明目（《御览》引云，主茎伤，《大观本》，无），肠澼，腹痛，下利，妇人阴中肿痛。久服，令人不忘。一名王连。生川谷。
《吴普》曰：黄连，神农岐伯黄帝雷公苦无毒，李氏小寒，或生蜀郡，太山之阳（《御览》）。
《名医》曰：生巫阳及蜀郡，太山，二月八月采。
案《广雅》云：王连，黄连也；《范子计然》云：黄连出蜀郡，黄肥坚者善。
