味甘平。
主心腹邪气，安中养脾肋十二经，平胃气，通九窍，补少气，少津液，身中不足，大惊，四肢重，和百药。久服轻身长年，叶覆麻黄，能令出汗。生平泽。
《吴普》曰：枣主调中，益脾气，令人好颜色，美志气。（《大观本草》引吴氏本草）
《名医》曰：一名干枣，一名美枣，一名良枣，八月采，曝干，生河东。
案《说文》云：枣，羊枣也。《尔雅》云：遵羊枣。郭璞云：实小而圆，紫黑色，今俗呼之为羊矢枣，又洗大枣。郭璞云：今河东猗氏县，出大枣子，如鸡卵。
