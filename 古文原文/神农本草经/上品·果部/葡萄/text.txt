味甘平。
主筋骨湿痹，益气，倍力，强志，令人肥健，耐饥忍风寒。久食轻身，不老延年，可作酒。生山谷。《名医》曰：生陇西五原敦煌。
案史纪大宛列《传》云：大宛左右，以葡萄为酒，汉使取其实来，于是天子始种苜蓿，葡萄，肥饶地，或疑此本经不合有葡萄，《名医》所增，当为黑字。
然《周礼》场人云：树之查蓏，珍异之物。郑元云：珍异，葡萄枇杷之属，则古中国本有此，大宛种类殊常，故汉特取来植之，旧作葡，据《史记》作蒲。
