味苦平。
主久咳上气喘逆，久寒，惊悸，痂疥，白秃，疡气，杀皮肤小虫。生川谷。
《吴普》曰：王刍一名黄草，神农雷公口，生太山山谷，治身热邪气，小儿身热气（《御览》）。
《名医》曰：可以染黄，作金色，生青衣，九月十月采。
案《说文》云：荩草也，（上艹下彖），王刍也。《尔雅》云：（上艹下彖），王刍。郭璞云：（上艹下彖），蓐也，今呼鸱脚莎。《毛诗》云：绿竹猗猗。《传》云：（上艹下彖），王刍也。《唐本》注云：荩草，俗名蓐草。《尔雅》所谓王刍。
