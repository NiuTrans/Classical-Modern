<br/>味苦寒。
主大腹疝瘕，腹满，面目浮肿，留饮宿食，破症坚积聚，利水谷道。一名主田。生川谷。
《吴普》曰：甘遂一名主田，一名曰泽，一名重泽，一名鬼丑，一名陵藁，一名甘槁，一名甘泽，神农桐君苦有毒，岐伯雷公有毒，须二月八月采（《御览》）。
《名医》曰：一名甘藁，一名陵藁，一名陵泽，一名重泽，生中山，二月采根，阴干。
案《广雅》云：陵泽，甘遂也。《范子计然》云：甘遂，出三辅。
