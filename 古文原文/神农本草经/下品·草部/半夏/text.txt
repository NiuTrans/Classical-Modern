味辛平。
主伤寒，寒热，心下坚，下气，喉咽肿痛，头眩胸张，咳逆肠鸣，止汗。一名地文，一名水玉（已上八字，元本黑字）。生川谷。
《吴普》曰：半夏一名和姑，生微邱，或生野中，叶三三相偶，二月始生，白华员上（《御览》）。
《名医》曰：一名示姑，生槐里，五月、八月，采根暴干。
案月令云：二月半夏生。《范子计然》云：半夏出三辅，色白者善。《列仙传》云：赤松子服水玉以教神农，疑即半夏别名。
