味辛温。
主风寒咳逆邪气，温中，金创，破症坚积聚，血瘕，寒温，踒（《御览》作痿）。躄拘挛，脚痛，不能行步（《御览》引云：为百药之长，《大观本》，作黑字）。生山谷。
《吴普》曰：附子一名莨，神农辛，岐伯雷公甘有毒，李氏苦有毒，大温，或生广汉，八月采，皮黑肥白（《御览》）。
《名医》曰：生楗为及广汉东，月采为附子，春采为乌头（《御览》）。
案《范子计然》云：附子出蜀武都中，白色者善。
