味辛温。
主大风，寒湿痹，沥节痛，拘挛，缓急，破积聚，邪气，金创，强筋骨，轻身健行。一名白幕。（《御览》引云，长阴气，强志，令人武勇，力作不倦，《大观本》，作黑字）生山谷。
《名医》曰：生少室，二月采根，阴干。
案《广雅》云：（上艹下左米右焦），奚毒，附子也，一岁为萴子，二岁为乌喙，三岁为附子，四岁为乌头，五岁为天雄。《淮南子》缪称训云：天雄，乌喙，药之凶毒也，良医以活人。
