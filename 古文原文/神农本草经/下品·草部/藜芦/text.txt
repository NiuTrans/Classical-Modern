（《御览》作梨芦）
味辛寒。
主蛊毒，咳逆，泄利，肠澼，头疡，疥搔，恶创，杀诸蛊毒，去死肌。一名葱苒。生山谷。
《吴普》曰：藜芦，一名葱葵，一名丰芦，一名蕙葵（《御览》引云，一名山葱，一名公苒），神农雷公辛有毒（《御览》引云：玄黄帝有毒），岐伯咸有毒，李氏太寒，大毒，扁鹊苦有毒，大寒，叶根小相连（《御览》引云：二月采根）。
《名医》曰：一名葱菼，一名山葱，生太山，三月采根，阴干。
案《广雅》云：藜芦，葱（上艹下左日右冉）也。《范子计然》云：藜芦出河东，黄白者善。《尔雅》云：茖，山葱，疑非此。
