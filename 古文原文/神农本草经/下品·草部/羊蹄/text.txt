味苦寒。
主头秃疥搔，除热，女子阴蚀（《御览》此四字作无字）。一名东方宿，一名连虫陆，一名鬼目。生川泽。
《名医》曰：名蓄，生陈留。
案《说文》云：董草也，读若厘，藋，厘草也，芨堇草也。《广雅》云：荲，羊蹄也。《毛诗》云：言采其蓫。《笺》云：蓫，牛蘈也。陆德明云：本又作蓄。陆玑云：今人谓之羊蹄。陶宏景云：今人呼秃菜，即是蓄音之。诗云：言，采其蓄，案陆英，疑即此草之花，此草一名连虫陆，又陆英，即蒴藋，一名荲也，亦苦寒。
