味辛平。
主浸淫，疥搔疽痔，杀三虫（《御览》引云：一名篇竹，《大观本》无文）。生山谷。
《吴普》曰：萹蓄一名蓄辩，一名萹蔓（《御览》）。
《名医》曰：生东菜，五月采，阴干。
案《说文》云：萹，萹（上艹下左工右几）也，（上艹下左工右几），萹也，（上艹下左氵右毒）水萹，（上艹下左氵右毒），读若督。《尔雅》云：竹萹，蓄。郭璞云：似水藜，赤茎节，好生道旁，可食，又杀虫。《毛诗》云：绿竹猗猗。《传》云：竹，萹竹也。韩诗云：，（上艹下左氵右毒），萹（上艹下左工右几）也，石经同。
