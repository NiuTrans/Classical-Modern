味苦平。
主补中，安五藏，养精神，除百疾。久服肥健，轻身不老。生山谷。
《名医》曰：生武陵，立冬采。
案《说文》云：桢，刚木也。东山经云：太山上多桢木。郭璞云：女桢也，叶冬不凋。《毛诗》云：南山有杞。陆玑云：木杞，其树如樗（陈藏器作栗），一名狗骨，理白滑，其子为木虻子，可合药，《司马相如赋》有女贞。师古曰：女贞树，冬夏常青，未尝凋落，若有节操，故以名为焉。陈藏器云：冬青也。
