味甘平。
主大小便不通，利水道，除邪气，久服，轻身不饥，其实尤良。一名零榆。生山谷。
《名医》曰：生颍川，三月采皮，取白，暴干，八月采实。
案《说文》云：榆，白枌，榆也；《广雅》云：柘榆，梗榆也；《尔雅》云：榆，白枌；郭璞云：枌榆先生叶，却着荚，皮色白，又工荎.郭璞云：令云刺榆；《毛诗》云：东门之枌，《传》云枌，白榆也；又山有《传》云：枢荎也；陆玑云：其针刺如柘，其叶如榆。渝为茹，美滑如白榆之类，有十种，叶皆相似，皮及木理异矣。
