味苦寒。
主五内邪气，热中，消渴，周痹。久服，坚筋骨，轻身不老（《御览》作耐老）。一名杞根，一名地骨，一名枸忌，一名地辅。生平泽。
《吴普》曰：枸杞，一名枸已，一名羊乳。（《御览》）
《名医》曰：一名羊乳，一名却暑，一名仙人杖，一名西王母杖，生常山，及诸邱陵阪岸，冬采根，春夏采叶，秋采茎实，阴干。
案《说文》云：继，枸杞也。杞，枸杞也；《广雅》云：地筋，枸杞也；《尔雅》云：杞，枸；郭璞云：今枸杞也；《毛诗》云：集子苞杞；《传》云：杞，枸也；陆玑云：苦杞秋熟，正赤，服之轻身益气；《列仙传》云：陆通食橐卢木实；《抱朴子·仙药》云：象柴，一名托卢，是也。或名仙人杖，或云西王母杖，或名天门精，或名却老，或名地骨，或名枸杞也。<br/>

