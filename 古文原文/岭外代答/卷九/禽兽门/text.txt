<strong>象</strong>
交址山中有石室，唯一路可入，周围皆石壁，交人先置刍豆于中，驱一雌驯象入焉。乃布甘蔗于道以诱野象，俟来食蔗，则纵驯雌入野象群，诱之以归。既入，因以巨石窒其门。野象饥甚，人乃缘石壁饲驯雌，野象见雌得饲，始虽畏之，终亦狎而求之。益狎，人乃鞭之以箠，少驯则乘而制之。凡制象，必以钩。交人之驯象也，正跨其颈，手执铁钩，以钩其头。欲象左，钩头右；欲右，钩左；欲却，钩额；欲前，不钩；欲象跪伏，以钩正案其脑，复重案之。痛而号呜，人见其号也，遂以为象能声喏焉。人见其群立而行列齐也，不知其有钩以前却左右之也。盖象之为兽也，形虽大而不胜痛，故人得以数寸之钩驯之。久久亦解人意，见乘象者来，低头跪膝，人登其颈，则奋而起行。象头不可俯，颈不可回，口隐于颐，去地犹远，其饮食运动，一以鼻为用。鼻端深大，可以开闭，其中又有小肉夹，虽芥子亦可拾也。每以鼻取食，即就爪甲击去泥垢而后卷以入日。其饮水亦以鼻吸而卷纳诸口。村落小民新篘熟，野象逐香而来，以鼻破壁而入饮，人之大患也。象足如柱，无指而有爪甲，登高山，下峻阪，渡深水，其形拥肿，而乃捷甚。交人呼而驱之，似能与之言者。贡象之役，一象不甚驯，未几病死。呻吟数日，将死，回首指南而毙，其能正邱首如此，是亦非凡兽也。钦州境内亦有之。象行必有熟路，人于路傍木上施机刃，下属于地，象行触机，机刃下击其身，苟中其要害，必死。将死，以牙触石折之，知牙之为身灾也。苟非要害，则负刃而行，肉溃刃脱乃已。非其要害，而伤其鼻者亦死。盖其日用无非鼻，伤之则疗不可合，能致死也。亦有设陷阱杀之者，去熟路丈余侧，斜攻土以为阱，使路如旧而象行不疑，乃堕阱中。世传象能先知地之虚实，非也。第所经行，必无虚土耳。象目细，畏火。象群所在，最害禾稼，人仓卒不能制，以长竹系火逐之，乃退。象能害人，群象虽多不足畏，惟可畏者，独象也。不容于群，故独行无畏，遇人必肆其毒，以鼻卷人掷杀，则以足人，血透肌而以鼻吸饮人血。人杀一象，众饱其肉，惟鼻肉最美，烂而纳诸糟邱，片腐之，食物之一隽也。象皮可以为甲，坚甚。人或条截其皮，硾直而干之，治以为杖，至坚善云。
<strong>虎</strong>
虎，广中州县多有之，而市有虎，钦州之常也。城外水壕，往往虎穴其间，时出为人害，村落则昼夜群行，不以为异。余始至钦，已见城北门众逐虎，颇讶之。未几，白事提学司，投宿宁越驿，亭中率是虎迹。予怪而问焉，答曰： 吾与妻子卧壁下，虎夜掉尾击吾壁，以鼻嗅人，气垂涎下 云。比还钦时，雨潦坏城，虎入城，负大豕无虚夕。因玩狎，不复惊。忽有虎晚入安远县衙，坐戒石前，守宿吏卒，不以为意，直相与揶揄之。少焉，缓步陟厅，吏卒始散，乃知虎也。
<strong>天马</strong>
邕州溪峒七源州有天马山，山上有野马十余匹，疾迅若飞，人不能迩。熙宁间，七源知州纵牝马于山，后生驹，骏甚。自后屡纵，迄不可得矣。
<strong>蛮马</strong>
南方诸蛮马，皆出大理国。罗殿、自杞、特磨岁以马来，皆贩之大理者也。龙、罗、张、石、方五部蕃族，谓之浅蕃，亦产马，马乃大口，项软，趾高，真驽骀尔！唯地愈西北，则马愈良。南马狂逸奔突，难于驾驭，军中谓之命抬。一再驰逐，则流汗被体，不如北马之耐。然忽得一良者，则北马虽壮，不可及也，此岂西域之遗种也耶？是马也，一匹直黄金数十两，苟有，必为峒官所买，官不可得也。蛮人所自乘，谓之座马，往返万里，跬步必骑，驼负且重，未尝困乏。蛮人宁死不以此马予人，盖一无此马，则不可返国，所谓 真堪托死生 者。闻南诏越睒之西产善马，日驰数百里，世称越睒骏者，蛮人座马之类也。闻今溪峒有一黄淡色马，高止四尺余，其耳如人指之小，其目如垂铃之大，鞍辔将来，体起拳筋，一动其缰，倏忽若飞，跳墙越堑，在乎一暍。此马本蛮王骑来，偶病黄，峒官以黄金百两买而医之，后蛮王再来，见之叹息，欲以金二百两买去，勿予之矣。尝有一势力者欲强取之，峒官凿裂其蹄，然不害于行也。此马希世之遇，何止来十一于千万哉！谓可必得，害事多矣。
<strong>果下马</strong>
果下马，土产小驷也，以出德庆之泷水者为最。高不逾三尺，骏者有两脊骨，故又号双脊马。健而善行，又能卒苦，泷水人多孳牧。岁七月十五日，则尽出其所蓄，会江上驰聘角逐，买者悉来聚观。会毕，即议价交易。它日则难得矣。湖南邵阳、营道等处，亦出一种低马，短项如猪，驽钝，不及泷水，兼亦稀有双脊者。
<strong>蛮犬</strong>
蛮犬，如猎狗，警而猘。诸蛮以马互市于横山，皆作茅舍野次，谓之茅寮，率携一犬以自防，盗莫敢近。
<strong>猿</strong>
猿有三种：金线者黄，玉面者黑，纯黑者面亦黑，金线、玉面皆难得。或云纯黑者雄，金线者雌，又云雄能啸，雌不能也。子能抱持其母，牢不可拆，人取之，射杀其母，取其子，子犹抱母皮不释。猎猿者，可以戒也！猿性不耐着地，着地辄泻以死。煎附子汁与之，即止。登木好以两臂攀枝上，不甚用足，终日累累然。
<strong>白鹿</strong>
钦州平野多鹿，中有一鹿，大躯，长角，玉雪其色。尝堕苏氏网罗，几擒而逸。淳熙乙未二月，有野妇把一白麛鬻于市，太守郑以钱七百得之。日取生牛乳饲之，长大乃雌尔，然驯狎可爱。郑求得张曲江进白鹿故事，作累金羁络掩尾之饰，将以进呈而不遂。然钦之白鹿，自昔有之，不足异也。南方野鹿成群，望人不去，近逼之而后走，性痴，畏闻人气，人在上风，其走必速，下风则走迟。猎者从下风逼射之。
<strong>蜼</strong>
深广山中有兽似豹，常仰视，天雨则以尾窒鼻，南人呼为倒鼻鳖。捕得则寝处其皮，士夫珍之以藉胡牀，今冕服所画蜼是也。夫兽能以尾窒鼻御雨，斯亦智矣，其登于三代之服章，厥有由哉！
<strong>人熊</strong>
广西有兽名人熊，乃一长大人也。被发裸体，手爪长锐，常以爪划橄榄木，取其脂液涂身，厚数寸，用以御寒暑，敌搏噬。是兽也，力能搏虎，每踸踔而行，道遇一木根，必拔去而后行。登木而食橡栗，必折尽而后已。余夜宿昭州滩下，闻山中拔木声，舟师急移舟宿远岸。问之，曰： 人熊在山，能即船害人。 又云： 往年融州有人熊渡水，人以为兽也，拏舟刺之以枪，熊就水接枪折之，遂破人舟。 其在山中，遇人则执人手，以舌掩面而笑，少焉，以爪抉人目睛而去。尝有人熊，日坐于猺人之门，猺人每投以饭，因起机心，以大木两片紧合之，中椓一杙，令两木中开。次日人熊至，见杙而怒，跨坐，拔去杙而两木合，正害其势，乃死。猺人急去木，以米泔洗地。继而雌至求雄，莫辨所杀之处，遂不为害。不然，虽猺人亦不可得而安居矣。
<strong>山猪</strong>
山猪即毫猪，身有棘刺，能振发以射人。二三百为群，以害苗稼，州峒中甚苦之。
<strong>花羊</strong>
花羊，南中无白羊，多黄褐白斑，如黄牛。又有一种深褐，黑脊白斑，全似鹿群，放山谷望之，真鹿也。肴馔中，羊皮率青黯可憎，以无白羊故也。
<strong>绵羊</strong>
绵羊，出邕州溪峒及诸蛮国，与朔方胡羊不异。有白黑二色，毛如茧纩，剪毛作毡，尤胜朔方所出者。
<strong>大狸</strong>
凡狸之类不一，多有穴于城郭园林者，其大倍猫，身有黑点，鸣号汹厉，处处有之。邕别有一种大狸，其毛色如金钱豹，但其钱差大耳。彼人云： 岁久则为豹，其文先似之矣。 此皮可寝及覆胡牀，其大几及豹也。
<strong>风狸</strong>
风狸，状如黄猿，食蜘蛛。昼则拳曲如猬，遇风则飞行空中。其溺及乳汁，主治风疾，奇效。有野夫笼一枚，诣宾守刘仔任。道昼伏不动，夜则奔跃于笼中不休。需钱五十千，刘笑却之。
<strong>仰鼠</strong>
钦州有鼠，形如猪，黑身白腹，仰生土中，攻土而行，逆顺前却，迅疾难捕。人见土面迤逦坟起，即知其为鼠。急以断其前后，夹掘而擒之。不然，一闻声，退而逝矣。
<strong>香鼠</strong>
香鼠至小，仅如指擘大。穴于柱中，行地上疾如激箭。官舍中极多。
<strong>石鼠</strong>
石鼠，专食山豆根。宾州人捕得，以其腹干之，治咽喉疾，效如神，功用胜山豆根，谓之石鼠肚。
<strong>麝香</strong>
自邕州溪峒来者，名土麝，气臊烈，不及西香，然比年西香多伪杂，一脐化为十数枚，岂复有香？南麝气味虽劣，以不多得，得为珍货，不暇作伪，入药宜有力。
<strong>懒妇</strong>
懒妇，世传织妇慵懒者所化，状如山猪而小，喜食禾苗。田夫以机轴织纴之器挂田所，则不复近。安平、七源等州有之。
<strong>山獭</strong>
山獭，出宜州溪峒，俗传为补助要药。峒人云，獭性淫毒，山中有此物，凡牝兽悉避去。獭无偶，抱木而枯。峒獠尤贵重，云能解药箭毒，中箭者，研其骨少许，傅治立消，一枚直金一两。人或来买，但得杀死者，功力甚劣，抱木枯者，土人自稀得之，徒有其说而已。
<strong>山凤凰</strong>
凤凰生丹穴，丹穴，南方也。今邕州溪峒高崖之上，人迹不至之处，乃有凤凰巢焉。五色成章，大逾孔雀，如今所画，而头特大。百鸟遇之，必环列而立。其顶之冠常盛水。雌雄更饭，未始下人间，南人谓之山凤凰。石湖 虞衡志 云： 两江深林有卵，雄者以木枝杂桃胶，封其雌于巢，独留一窍，雄飞求食以饲之。子成，即发封；不成，窒窍杀之。此亦暴物。 
<strong>孔雀</strong>
孔雀，世所常见者，中州人得一则贮之金屋，南方乃腊而食之，物之贱于所产者如此！胆能杀人，以胆一滴，沾于酒盏之臀而酌以饮人，亦死。前志谓南方有大雀，五色成文，为鸾凤之属，孔者大也，岂是物与？
<strong>鹦鹉</strong>
占城产五色鹦鹉，唐太宗时，环王所献是也。案 传 谓能诉寒，有诏还之。环王国即占城也。余在钦，尝于聂守见白鹦鹉、红鹦鹉。白鹦鹉大如小鹅，羽毛有粉，如蝴蝶翅。红鹦鹉其色正红，尾如乌鸢之尾，然皆不能言，徒有其表尔。钦州富有鹦哥，颇慧易教，土人不复雅好，唯福建人在钦者，时或教之歌诗，乃真成闽音。此禽南州群飞如野鸟，举网掩群，脔以为鲊，物之不幸如此！
<strong>乌凤</strong>
乌凤如喜鹊，色绀碧，颈毛类雄鸡鬃，头有冠，尾垂二弱骨，各长一尺四五寸。其杪始有羽毛一簇。冠尾绝异，大略如凤。鸣声清越如笙箫，能度曲，妙合宫商，教之精熟者，至能终一阕，又能为百虫之音。生左、右江溪峒中，极难得。饲以生物，故又难蓄。南方珍禽之尤，然书传未之纪，当为难得，人罕识云。
<strong>秦吉了</strong>
秦吉了，如鸲鹆，绀黑色，丹咮黄距，目下连项，有深黄文。顶毛有缝，如人分发。能人言及咳嗽讴吟，闻百虫音，随辄效学，比鹦鹉尤慧。大抵鹦鹉声如儿女，秦吉了声则如丈夫。出邕州溪峒中。 唐书 ： 林邑出结辽鸟。 林邑，今占城，去邕、钦付巨但隔交址，疑即吉了也。白乐天 讽谏 又自有 秦吉了 诗。
<strong>翡翠</strong>
翡翠，产于深广山泽间，穴巢于水次。一壑之水，止一雌雄，外有一焉，必争界而死斗。人乃用其机，养一媒，擎诸左手，以行泽中，翡翠见之，就手格斗，不复知有人也。乃以右手取罗掩之，无能脱者。邕州右江产一等翡翠，其背毛悉是翠茸，穷侈者用以捻织。
<strong>雁</strong>
雁，秋南春北，谓之阳鸟。吴中太湖虽盛夏亦有留雁，盖太湖深处至凉，且有鱼蚌可恋也。衡阳有回雁峰，云雁至此不复南征。余在静江数年，未尝见一雁，益信有回雁之说。盖静江虽无瘴疠，而深冬多类浅春，故雁不至，况于深广常燠之地乎。
<strong>灵鹘</strong>
邕州有禽曰灵鹘，状如啄木而差大。巢于木穴，生子其中。人以木窒其穴，鹘至无所归，乃至地禹步，俄而所窒跃去，乃得入穴。其后以灰布地，而窒其穴，欲观其步而效之，鹘既步，急以爪画步而入穴，人欲效之无由。
<strong>骨噪</strong>
邕州有禽曰骨噪，似竹鸡，生茅茨中，人即其巢原本阙三字。，折其骨，母乃原本阙一字。药如马脑，大方寸许原本阙三字。之骨，复能步。人逐其母，夺其药，竟不知原本阙三字。以用，但以囊盛药，为小儿辟恶，久而药亦复不见，谨收不过原本阙。
<strong>鸩</strong>
邕州溪峒深山有鸩鸟，形如鸦而差大，黑身红目，音如羯鼓，唯食毒蛇。鸩禹步遇蛇，其声邦邦然，蛇入石穴，鸩于穴外禹步，有顷石碎，吞之。凡山有鸩，草木悉枯，鸩集于石，其石必裂。或云鸩秋冬脱羽，人以银作爪勾取，致之银瓶，否则手烂。欲加鸩于人，以一羽致酒即死。
<strong>春虫</strong>
白鸟、鸧、鹳之属，秋则自北而南，春则自南而北，犹雁然，而地不同，静江府人谓之春虫。钦州盖春虫南归之地也。静江之兴安、灵川县，其人善捕，池塘平野，高木浅林，无非机阱。春虫北出，必过二县，欲宿，彷徨不敢下。其捕法云：先驯一春虫为媒，则于水塘遍插伪禽若啄若立之势，以为之诱。又于塘侧跨水结小低屋以蔽人形，每晚杀小虾蟆数篮置之小屋中。忽见春虫群飞，纵媒诱之以下，其媒能前后邀截，必诱入塘乃止。噫，此禽真卖友者耶！春虫既已下，人乃于小屋中暗掷虾蟆，媒先来食，人乃设机械，暗于水中钩其脚而取之。其为械也，制铁钩如鹳嘴，当其折曲处，又折为小环如鹅目，令稍缺，可以钩陷春虫之胫。于钩之柄立小梃寸许，以为暗行水中。度春虫近屋取食，人以铁钩暗钩其足胫，微掣钩，令胫陷入小环而不得脱。乃急于水里拽入小屋，拔其六翮，复纵焉。已不能飞，姑留之，以疑众禽。少留，乃得以次取之。
<strong>鹑子</strong>
广西海山多鹑，雷、化间罗为鲊，至富也。鹑乃海中黄鱼所化成者，黄鱼当秋冬羽翼以化于水中，俟北风拍岸，遂登岸成鹑，便能行入茅苇。海南人捕得黄鱼，有半化为鹑者。庄周鵾鹏之喻，小大不同，其义一也。余尝推其故，物未有非类而能化者，鸟鱼皆生于阴，岂非质异而性同欤？
<strong>斗鸡</strong>
芥肩金距之技，见于 传 而未之睹也。余还自西广，道番禺乃得见之。番禺人酷好斗鸡，诸番人尤甚。鸡之产番禺者，特鸷劲善斗。其人铜养亦甚有法，斗打之际，各有术数，注以黄金，观如堵墙也。，毛欲疏而短，头欲竖而小，足欲直而大，身欲竦而长，目欲深而皮厚，徐步眈视，毅不妄动，望之如木鸡，如此者每斗必胜。
凡鸡，毛欲疏而短，头欲竖而小，足欲直而大，身欲竦而长，目欲深而皮厚，徐步眈视，毅不妄动，望之如木鸡，如此者每斗必胜。善鸡也，结草为墩，使立其上，则足尝定而不倾；置米高于其头，使耸膺高啄，则头常竖而觜利；割截冠绥，使敌鸡无所施其觜；剪刷尾羽，使临斗易以盘旋。常以翎毛搅入鸡喉，以去其涎，而掬米饲之。或以水噀两腋。调饲一一有法。
人之善鸡也，结草为墩，使立其上，则足尝定而不倾；置米高于其头，使耸膺高啄，则头常竖而觜利；割截冠绥，使敌鸡无所施其觜；剪刷尾羽，使临斗易以盘旋。常以翎毛搅入鸡喉，以去其涎，而掬米饲之。或以水噀两腋。调饲一一有法。金距之技，见于 传 而未之睹也。余还自西广，道番禺乃得见之。番禺人酷好斗鸡，诸番人尤甚。鸡之产番禺者，特鸷劲善斗。其人铜养亦甚有法，斗打之际，各有术数，注以黄金，观如堵墙也。
至其斗也，必令死斗，胜负一分，死生即异。盖斗负则丧气，终身不复能斗，即为鼎食矣。然常胜之鸡，亦必早衰，以其每斗屡滨死也。，毛欲疏而短，头欲竖而小，足欲直而大，身欲竦而长，目欲深而皮厚，徐步眈视，毅不妄动，望之如木鸡，如此者每斗必胜。
斗鸡之法，约为三间。始斗少顷，此鸡失利，其主抱鸡少休，去涎饮水以养其气，是为一间。再斗而彼鸡失利，彼主亦抱鸡少休，如前养气而复斗，又为一间。最后一间，两主皆不得与，二鸡之胜负生死决矣。之法，约为三间。始斗少顷，此鸡失利，其主抱鸡少休，去涎饮水以养其气，是为一间。再斗而彼鸡失利，彼主亦抱鸡少休，如前养气而复斗，又为一间。最后一间，两主皆不得与，二鸡之胜负生死决矣。
鸡始斗，夺击用距。少倦则盘旋相啄，一啄得所，觜牢不舍，副之以距，能多如是者，必胜。其主喜见于色。番人之斗鸡，乃又甚焉，所谓芥肩金距真用之。其芥肩也，末芥子糁于鸡之肩腋，两鸡半斗而倦，盘旋伺便，互刺头腋下，翻身相啄，以有芥子能眯敌鸡之目，故用以取胜。其金距也，薄刃如爪，凿柄于鸡距，奋击之始，一挥距或至断头。盖金距取胜于其始，芥肩取胜于其终，季孙于此，能无怒耶？小人好胜，为此凶毒，使微物不得生，自三代已然！
<strong>长鸣鸡</strong>
长鸣鸡，自南诏诸蛮来，一鸡直银一两。形矮而大，羽毛甚泽，音声圆长，一呜半刻。
<strong>潮鸡</strong>
广有潮鸡，潮至则啼。身小足矮。昔余襄公靖诗云： 客听潮鸡迷早夜，人瞻飓母识阴晴 是也。
<strong>枕鸡</strong>
钦州有小禽一种，大如初生鸡儿，毛翎纯黑，项下有横白毛，向晨必啼，如鸡声而细。人置枕间，以之司晨。亦名曰鹑子，余命曰枕鸡。
<strong>翻毛鸡</strong>
鸡翮翎皆翻生，弯弯向外，雌雄皆然。二广皆有之。
