<strong>沉水香</strong>
沉香来自诸蕃国者，真腊为上，占城次之。真腊种类固多，以登流眉案范成大桂海虞衡志作丁流眉，宋史作登流眉。所产香，气味馨郁，胜于诸蕃。若三佛齐等国所产，则为下岸香矣，以婆罗蛮香为差胜。下岸香味皆腥烈，不甚贵重。沉水者，但可入药饵。交址与占城邻境，凡交址沉香至钦，皆占城也。海南黎母山峒中，亦名土沉香，少大块，有如茧栗角，如附子，如芝菌，如茅竹叶者，皆佳。至轻薄如纸者，入水亦沉。万安军在岛正东，钟朝阳之气，香尤酝藉清远。如莲花、梅英之类，焚一铢许，氛翳弥室，翻之四面悉香，至煤烬，气不焦，此海南香之辨也。海南自难得，省民以一牛于黎峒博香一担，归自差择，得沉水十不一二。顷时香价与白金等，故客不贩，而宦游者亦不能多买。中州但用广州舶上蕃香耳。唯登流眉者，可相颉颃。山谷 香方 率用海南沉香，盖识之耳。若夫千百年之枯株中，如石如杵，如拳如肘，如奇禽龟蛇，如云气人物，焚之一铢，香满半里，不在此类矣。
<strong>蓬莱香</strong>
蓬莱香，出海南，即沉水香结未成者。多成片如小笠及大菌之状，极坚实，状类沉香。惟入水则浮，气稍轻清，价亚沉香。剖去其背带木者，亦多沉水。
<strong>鹧鸪斑香</strong>
鹧鸪斑香，亦出海南。蓬莱、好笺香中＊，搓牙轻松，色褐黑而有白斑点点，如鹧鸪臆上毛，气尤清婉。
<strong>笺香</strong>
笺香出海南者，如猬皮、渔蓑之状，盖出诸修治。香之精，钟于刺端。大柢以斧斫以为坎，使膏液凝冱于痕中，膏液垂而下结，巉岩如攒针者，海南之笺香也；膏液涌而上结，平阔如盘盂者，蓬莱笺也。其侧结者必薄，名曰蟹壳香。广东舶上生熟速结等香，当在海南笺香之下。
<strong>众香</strong>
光香，出海北及交址，与笺香同，多聚于钦州。大块如山石枯槎，气粗烈如焚松桧。桂林供佛、宾筵多用之。香，出广州及北海，橄榄木节结成，状如黑胶饴，独有清烈出尘之意，品在黄连、枫香之上。桂林东江有此，居人采香卖之，不能多得，以纯脂不杂木皮者为佳。
沉香，出交址，以诸香草合和蜜调，如薰衣香，其气温黁，然微昏钝。香，出日南，状如白茅香，芬烈如麝香，亦用以合香，诸草香无及之者。
排草香，出日南，状如白茅香，芬烈如麝香，亦用以合香，诸草香无及之者。，出海北及交址，与笺香同，多聚于钦州。大块如山石枯槎，气粗烈如焚松桧。桂林供佛、宾筵多用之。
橄榄香，出广州及北海，橄榄木节结成，状如黑胶饴，独有清烈出尘之意，品在黄连、枫香之上。桂林东江有此，居人采香卖之，不能多得，以纯脂不杂木皮者为佳。，味犹浅薄。其木，叶如冬青而差圆，皮如楮皮而差厚，花黄而小，子青而黑。人以斧斫木为坎，膏凝于痕，遂采
钦香，味犹浅薄。其木，叶如冬青而差圆，皮如楮皮而差厚，花黄而小，子青而黑。人以斧斫木为坎，膏凝于痕，遂采以为香，香之为香良苦哉！
<strong>零陵香</strong>
零陵香，出猺洞及静江、融州、象州。凡深山木阴沮洳之地，皆可种也。逐节断之，而案说文，，伤也。从戈，才声，祖才切。其节，随手生矣。春暮开花结子即可割，薰以烟火而阴干之。商人贩之，好事者以为座褥卧荐。相传言在岭南不香，出岭则香。谓之零陵香者，静江旧属零陵郡也。
<strong>蕃栀子</strong>
蕃栀子，出大食国，佛书所谓薝葡花是也。海蕃干之，如染家之红花也。今广州龙涎所以能香者，以用蕃栀故也。又深广有白花，全似栀子花而五出，人云亦自西竺来，亦名薝葡。此说恐非是。
