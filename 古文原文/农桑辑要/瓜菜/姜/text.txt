《齐民要术》：姜宜白沙地，少与粪和。熟耕如麻地，不厌熟，纵横七遍尤善。三月种之。先重耧耩，寻垄下姜。一尺一科，令上土厚三寸。数锄之。六月，作苇屋覆之。不耐寒热故。九月掘出，置屋中。中国多寒，宜作窖，以谷得合埋之。 垾 ，奴勒反，谷穰。中国，土不宜姜，仅可存活，势不可滋息。种者，聊拟药物小小耳。
崔寔曰：三月，清明节后十日，封生姜。至四月立夏后，蚕大食，芽生，可种之。九月，藏茈将几反姜。其岁若温，皆待十月。生姜渭之 茈姜 。
《四时类要》：种姜：阔一步作畦，长短任地形。横作垄，相去一尺余，深五六寸。垄中，一尺一科，带芽大如三指阔；盖土，厚三寸；以蚕沙盖之，粪亦得。芽出后，有草即耘。渐渐加土；已后垄中却高，垄外即深。不得并上土。锄不厌频。
