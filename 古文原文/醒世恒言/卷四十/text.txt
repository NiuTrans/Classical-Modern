<strong>马当神风送滕王阁</strong>
山藏异宝山含秀，沙有黄金沙放光。
好事若藏人肺腑，言谈语话不寻常。
这四句诗单说着自古至今，有那一等怀才抱德，韬光晦迹的文人秀才，就比那奇珍异宝，良金美玉，藏于土泥之中，一旦出世，遇良工巧匠，切磋琢磨，方始成器，故秀才二字不可乱称。秀者江山之秀，才者天下之才。但凡人胸中有秀气，腹内有才识，出言吐语，自不一般，所以谓之不寻常。话说的，兀的说这才学则甚！因在下今日，要说一桩 风送滕王阁 的故事。那故事出在大唐高宗朝间，有一秀士姓王名勃，字子安，祖贯晋州龙门人氏，幼有大才，通贯九经，诗书满腹。时年一十三岁，常随母舅游于江湖。一日从金陵欲往九江，路经马当山下，此乃九江第一险处。怎见得？有陆鲁望《马当山铭》为证：山之险莫过于太行，水之险莫过于吕梁，合二险而为一，吾又闻乎马当。
王勃舟至马当，忽然风涛乱滚，碧波际天，云阴罩野，水响翻空。那船将次倾覆，满船的人尽皆恐惧，虔诚祷告江神，许愿保护。惟有王勃端坐船上，毫无惧色，朗朗读书。舟人怪异，问道： 满船之人，死在须臾，今郎君全无惧色，却是为何？ 王勃笑道： 我命在天，岂在龙神！ 舟人大惊道： 郎君勿出此言！ 王勃道： 我当救此数人之命。 道罢，遂取纸笔，吟诗一首，掷于水中。须臾云收雾散，风浪俱息。其诗曰：唐圣非狂楚，江渊异汨罗。
平生仗忠节，今日任风波。
此时满船人相贺道： 郎君奇才，能动江神，乃得获安，不然，诸人皆不免水厄。 王勃道： 生死在天，有何可避！ 
众人深服其言。少顷，船皆泊岸，舟人视时，即马当山也，舟人皆登岸。王勃上岸，独自闲游。正行之间，只见当道路边，青松影里，绿桧阴中，见一古庙。王勃向前看时，上面有朱红漆牌金篆书字，写着：敕赐中源水府行宫。王勃一见，就身边取笔，吟诗一首于壁上。诗曰：马当山下泊孤舟，岸侧芦花簇翠流。
忽睹朱门斜半掩，层层瑞气锁清幽。
诗罢，走入庙中，四下看视，真个好座庙宇。怎见得？有诗为证：碧瓦连云起，朱门映日开。
一团金作栋，千片玉为街。
帝子亲书额，名人手篆碑。
庇民兼护国，风雨应时来。
王勃行至神前，焚香祝告已毕，又赏玩江景多时。正欲归舟，忽于江水之际，见一老叟坐于块石之上，碧眼长眉，须鬓皤然，颜如莹玉，神清气爽，貌若神仙。王勃见面异之，乃整衣向前，与老人作揖。老叟道： 子非王勃乎？ 王勃大惊道： 某与老叟素不相识，亦非亲旧，何以知勃名姓？ 老叟道： 我知之久矣！ 王勃知老叟不是凡人，随拱手立于块石之侧。老叟命勃同坐，王勃不敢，再三相让方坐。老叟道： 吾早来闻尔于船内作诗，义理可观。子有如此清才，何不进取，身达青霄之上；而困于家食，受此旅况之凄凉乎？ 王勃答道： 家寒窘追，缺乏盘费，不能特达，以此流落穷途，有失青云之望。 
老叟道： 来日重阳佳节，洪都阎府君欲作《滕王阁记》。子有绝世之才，何不竟往献赋，可获资财数千，且能垂名后世。 王勃道： 此到洪都，有几多路程？ 老叟道： 水路共七百余里。 王勃道： 今已晚矣！止有一夕，焉能得达？ 老叟道： 子但登舟，我当助清风一帆，使子明日早达洪都。 王勃再拜道： 敢问老丈，仙耶神耶？ 老叟道： 吾即中源水君，适来山上之庙，便是我的香火。 王勃大惊，又拜道： 勃乃三尺童稚，一介寒儒，肉眼凡夫，冒渎尊神，请勿见罪！ 老叟道： 是何言也！但到洪都，若得润笔之金，可以分惠。 王勃道： 果有所赠，岂敢自私？ 老叟笑道： 吾戏言耳！ 须叟有一舟至，老叟令王勃乘之。勃乃再拜，辞别老叟上船。方才解缆张帆，但见祥风缥缈，瑞气盘旋，红光罩岸，紫雾笼堤。王勃骇然回视江岸，老叟不知所在，已失故地矣。只见：风声飒飒，浪势淙淙。帆开若翅展，舟去似星飞。回头已失千山，眨眼如趋百里。晨鸡未唱，须臾忽过鄱阳；漏鼓犹传，仿佛已临江右。这叫做：运去雷轰荐福碑，时来风送滕王阁。
顷刻天明，船头一望，果然已到洪都。王勃心下且惊且喜，分付舟人， 只于此相等。 揽衣登岸，徐步入城。看那洪都果然好景。有诗为证：洪都风景最繁华，仿佛参差十万家。
水绿山蓝花似锦，连城带阁锁烟霞。
是日正是九月九日，王勃直诣帅府，正见本府阎都督果然开宴，遍请江左名儒，士夫秀士，俱会堂上。太守开筵命坐，酒果排列，佳肴满席，请各处来到名儒，分尊卑而坐。当日所坐之人，与阎公对席者，乃新除澧州牧学士宇文钧，其间亦有赴任官，亦有进士刘祥道、张禹锡等。其他文词超绝，抱玉怀珠者百余人，皆是当世名儒。王勃年幼，坐于座末。
少顷，阎公起身，对诸儒道： 帝子旧阁，乃洪都绝景。
是以相屈诸公至此，欲求大才，作此《滕王阁记》，刻石为碑，以记后来，留万世佳名，使不失其胜迹。愿诸名士勿辞为幸！ 
遂使左右朱衣吏人，捧笔砚纸至诸儒之前。诸人不敢轻受，一个让一个，从上至下。却好轮到王勃面前，王勃更不推辞，慨然受之。满座之人，见勃年幼，却又面生，心各不美，相视私语道： 此小子是何氏之子？敢无礼如是耶！ 此时阎公见王勃受纸，心亦怏怏，遂起身更衣，至一小厅之内。阎公口中不言，自思道： 吾有婿乃长沙人也，姓吴名子章，此人有冠世之才。今日邀请诸儒作此记，若诸儒相让，则使吾婿作此文以光显门庭也。是何小子，辄敢欺在堂名儒，无分毫礼让！ 分付吏人，观其所作，可来报知。
良久，一吏报道： 南昌故郡，洪都新府。 阎公道： 此乃老生常谈，谁人不会！ 一吏又报道： 星分翼轸，地接衡庐。 阎公道： 此故事也。 又一吏报道： 襟三江而带五湖，控蛮荆而引瓯越。 阎公不语。又一吏报道。 物华天表，龙光射斗牛之墟；人杰地灵，徐孺下陈蕃之榻。 阎公道： 此子意欲与吾相见也。 又一吏报道： 雄州雾列，俊彩星驰。台隍枕夷夏之邦，宾主接东南之美。 阎公心中微动，想道： 此子之才，信亦可人！ 数吏分驰报句，阎公暗暗称奇。又一吏报道： 落霞与孤鹜齐飞，秋水共长天一色。 阎公听罢，不觉以手拍几道： 此子落笔若有神助，真天才也！ 遂更衣复出至座前。宾主诸儒，尽皆失色。阎公视王勃道： 观子之文，乃天下奇才也！ 欲邀勃上座。王勃辞道： 待俚语成篇，然后请教。 须臾文成，呈上阎公。公视之大喜，遂令左右，从上至下，遍示诸儒。一个个面如土色，莫不惊伏，不敢拟议一字。甚全篇刻在古文中，至今为人称诵。阎公乃自携王勃之手，坐于左席道： 帝子之阁，风流千古，有子之文，使吾等今日雅会，亦得闻于后世。从此洪都风月，江山无价，皆子之力作也。吾当厚报。 
正说之间，忽有一人，离席而起，高声道： 是何三尺童稚，将先儒遗文伪言自己新作，瞒昧左右？当以盗论，兀自扬扬得意耶！ 王勃闻言大惊。太守阎公举目视之，乃其婿吴子章也。子章道： 此乃旧文，吾收之久矣。 阎公道： 何以知之？ 子章道： 恐诸儒不信，吾试念一遍。 当下子章遂对众客之前，朗朗而诵，从头至尾，无一字差错。念毕，座间诸儒失色，阎公亦疑，众犹豫不决。王勃听罢，颜色不变，徐徐说道： 观公之记问，不让杨修之学，子建之能，王平之阅市，张松之一览。 吴子章道： 乃是先儒旧文，吾素所背诵耳。 王勃又道： 公言先儒旧文，别有诗乎？ 子章道： 无诗。 道罢，王勃遂起身离席，对诸儒问道： 此文果新文旧文乎？后有诗八句，诸公莫有记之者否？ 问之再三，人皆不答。王勃乃拂纸如飞，有如宿构。其诗曰：滕王高阁临江渚，珇玉鸣銮罢歌舞。
画栋朝飞南浦云，珠帘暮卷西山雨。
闲云潭影日悠悠，物换星移几度秋。
阁中帝子今何在？槛外长江空自流。
诗罢呈上，太守阎公，并座间诸儒、其婿吴子章看毕。王勃道： 此新文旧文乎？ 子章见之，大惭惶恐而退。众宾齐起步向阎公道： 王子之作性，令婿之记性，皆天下罕有，真可谓双璧矣！ 阎公曰： 诸公之言诚然也！ 于是吴子章与王勃互相钦敬，满座欢然，饮宴至暮方散。众宾去后，阎公独留勃饮。
次日王勃告辞，阎公乃赐五百缣及黄白酒器，共值千金。
勃拜谢辞归，阎公传左右相送下船，舟人解缆而行。勃但闻水声潺上，疾如风雨。诘旦，船复至马当山下，维舟泊岸。王勃将阎公所赠金帛，携至庙中，陈于中源水君之前，叩头称谢。起身，见壁上所题之诗，宛然如新。遂依前韵，复作诗一首：好风一夜送轻舟，倏忽征帆达上流。
深感神功知夙契，来生愿得伴清幽。
王勃题诗已毕，步出庙门，欲买牲牢酒礼以献，看岸边船已不见了，其舟人亦不知所在。正犹豫间，忽然祥云瑞霭，笼罩庙堂，香风起处，见一老人，坐于石矶之上，即前日所见中源水君。勃向前再拜，谢道： 前日得蒙上圣，助一帆之风，到于洪都，使勃得获厚利。勃当备牲牢酒礼至于庙下，拜谢尊神，以表吾心。 老人见说，俯首而笑： 子适来言供备牲牢者，何牢也？吾闻少牢者羊，太牢者牛。礼，诸侯无故不杀牛，大夫无故不杀羊。吾岂可以一帆风，而受子之厚献乎！吾水府以好生为德，杀生以祀，吾亦不敢享也，更不必费子措置。适来观子庙下留题，有伴我清幽之意，吾亦甚喜。
但子命数未终，凡限未绝，更俟数年，吾当图相会耳。 王勃遂稽首拜谢道： 愿从尊命！然勃之寿算前程，可得闻乎？ 老叟道： 寿算者阴府主之，不敢轻泄天机，而招阴祸。吾言子之穷通，无害也。吾观子之躯，神强而骨弱，气清体羸，况子脑骨亏陷，目睛不全，子虽有子建之才，高士之俊，终不能贵矣。况富贵乃神主之，人之一锺一粟，皆由分定，何况卿相乎？昔孔子大圣，为帝王师范，尚不免陈蔡之厄，所谓秀而不实者也。子但力行善事，自有天曹注福，穷通寿夭，皆不足计矣！子切记之！ 于是与勃作别。
叟行数步，复又走回，对王勃道： 吾有少意相托：子若过长芦之祠，当买阴帛，与我焚之。 王勃道： 此何由也？ 
老叟道： 吾昔负长芦之神薄债未偿，子可与吾偿之。 王勃道： 非勃不舍，适来观上圣殿上金钱堆积如山，何不以此还之？ 老叟道： 汝不知殿上之钱，皆是贪利酷求之人，害物私心之辈，损人益己，克众成家，偶一过此，妄求非福，神不危而心自危之，所以求献于庙。此乃枉物，譬如吾之赃矣，焉敢用哉！ 王勃再拜受教。老叟即化清风而去。
王勃骇然，仍携金帛之类，离马当出，趁船径往长芦，每思神所说 脑骨亏陷，目睛不全，终不能贵 ，心怀怏怏不乐。
船至长芦，正忘神叟所嘱化财还债之言，忽然寒风大作，雪浪翻空，群鸦绕船，噪声不绝。其鸦或歇桅橹，或落船头，船不能进。满船人莫不惊骇畏惧。王勃亦自骇然，乃问舟人： 此是何处？ 舟人道： 此是长芦地方。 王勃听了，方想江神之言，遂焚香默祷江神，候风息上岸，买金钱答还。祝毕，香烟未绝，群鸦皆散，浪息风平，于是一船人莫不欣喜。次日舟人以船泊岸，王勃买金钱十万下船，复至夜来风起之处焚化，船乃前进。后来罗隐先生到此，曾作八句诗道：江神有意怜才子，倏忽威灵助去程。
一夕清风雷电疾，满碑佳句雪冰清。
直教丽藻传千古，不但雄名动两京。
不是明灵祐祠客，洪都佳景绝无声。
王勃亲远任海隅，策骑往省，至一驿舍，欲求暂歇。方询问驿吏，忽闻驿堂上一人口呼： 王君，久不拜见，今日何由至此？ 王勃闻言大惊，视之略有面善，似曾相识，忘其姓名。只见其人道： 王君何忘乎？昔日洪府相会，学士宇文钧也。 勃大喜，乃整衣而揖。遂邀王勃同坐。叙话间，命驿史献茶。茶罢，学士道： 某想昔日洪府之乐，安知今日有海道之忧，岂不悲哉！ 王勃道： 学士因何至此？ 学士道： 钧累任教授，后越阙为右司谏官。唐天子欲征高丽，钧直谏，触犯龙颜，将钧迁于海岛。千里独行，方悲寂寞，何期旅邸，得遇故人。某有《迁客诗》一首，为君诵之。 诗曰：万里为迁客，孤舟泛渺茫。
湖田多种藕，海岛半收粮。
愿遂归秦计，劳收辟瘴方。
每思缄口者，帝德在君旁。
王勃道： 有犯无隐，事君之礼。学士虽为迁客，直声播于千古矣！ 遂答诗一首。诗曰：食禄只忧贫，何名是直臣！
能言真为国，获罪岂惭人。
海驿程程远，霜髯日日新。
史官如下笔，应也泪沾巾。
当夜二人互相吟咏至半夜，同宿于驿舍。次日学士置酒管待王勃毕，至第三日学士邀勃同行，俄然天色下雨，复留海驿。二人谈论，终日不倦。至第五日，方始天晴，二人同下海船，饮食宿卧，皆于一处。船开数日，至大洋深波之中，忽然狂风怒吼，怪浪波番，其舟在水，飘飘如一叶，似欲倾覆。舟人皆大恐。学士宇文钧心大惊骇，叹道： 远谪海隅，不想又遭风波，此实命也！ 王勃面不改容，因述昔年马当山遇风始末，并叙中源水君两次相遇之语，真个是死生有命，富贵在天。风波虽有，不足介意！谈论方终，却见波涛暂息，风浪不生，舟人皆喜。
满船之人，忽闻水上仙乐飘然而至，五色祥云从天降下，浮于水面，看看来到王勃船边。众人皆惊。只见祥云影里，幢幡宝盖，绛节旌旗，锦衣对对，绣袄攒攒，花帽双双，朱衣簇簇，两行摆开。前面有数十人，皆仙娥玉女，仙衣灼灼，玉珇珊珊。前有一青衣女童，手执碧符，遂呼王勃道： 奉娘娘之命，特来召子。 王勃愕然，问女童道： 娘娘是何人也？ 
女童道： 乃掌天下水籍文簿、上仙高贵玉女吴彩鸾便是。今于蓬莱方丈，翠华居止，其内有马当山水君，举子文章贯古今，特来请子同往蓬莱方丈，作词文记，以表篷莱之佳景。可速往。不可违娘娘之命！ 王勃道： 与君人神异途，焉有相召之言？我闻生死分定于天，寿算乃阴府所主，岂有玉女召我作文？何召之有？吾实不从。 道罢，女童道： 君如不去，中源水君必自至矣。 
道犹未了，只见一朵乌云，自东南角上而来，看看至近，到于船边，从空坠下；就水面之上，见一神人，头戴黄罗包巾，身穿百花绣袍，手仗除妖七星剑，高声大叫： 王勃！吾奉蓬莱仙女敕，召汝作文词，何不往也？况中源水君亦在蓬莱赴会，今众仙等之久矣。子亦有仙骨之分，昔日你曾庙下题诗，愿伴清幽，岂可忘之！ 王勃听言自思： 马当山中源水君曾言日后遇于海岛，岂非前定乎？ 遂忻然道： 愿从命矣！ 神人见说，遂召鬼卒，牵马来至舟侧。王勃甚喜，亦忘深渊，意为平地，乃回身与学士及满船之人作别，牵衣出舱，望水面攀鞍上马。但见乌云惨惨，黑雾漫漫，云霄隐隐，满船之人及宇文钧学士无不惊骇。回视王勃，不知所在。须臾，雾散云收，风恬浪静，满船之人俱各无事，唯有王勃乃作神仙去矣！
从来才子是神仙，风送南昌岂偶然。
赋就滕王高阁句，便随仙仗伴中源。
