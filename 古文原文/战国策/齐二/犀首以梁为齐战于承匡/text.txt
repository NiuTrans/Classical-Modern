犀首以梁为齐战于承匡而不胜。张仪谓梁王不用臣言以危国。梁王因相仪，仪以秦、梁之齐合横亲。犀首欲败，谓卫君曰： 衍非有怨于仪也，值所以为国者不同耳。君必解衍。 卫君为告仪，仪许诺，因与之参坐于卫君之前。犀首跪行，为仪千秋之祝。明日张子行，犀首送之至于齐疆。齐王闻之，怒于仪，曰： 衍也吾雠，而仪与之俱，是必与衍鬻吾国矣。 遂不听。
