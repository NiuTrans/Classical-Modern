楚王使景鲤如秦。客谓秦王曰： 景鲤，楚王使景所甚爱，王不如留之以市地。楚王听，则不用兵而得地；楚王不听，则杀景鲤，更不与不如景鲤留，是便计也。 秦王乃留景鲤。
景鲤使人说秦王曰： 臣见王之权轻天下，而地不可得也。臣来使也，闻齐、魏皆且割地以事秦。所以然者，以秦与楚为昆弟国。今大王留臣，是示天下无楚也，齐、魏有何重于孤国也。楚知秦之孤，不与地，而外结交诸侯以图，则社稷必危，不如出臣。 秦王乃出之。
