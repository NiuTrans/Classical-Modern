三国攻秦，入函谷。秦王谓楼缓曰： 三国之兵深矣，寡人欲割河东而讲。 对曰： 割河东，大费也；免于国患，大利也。此父兄之任也。王何不召公子池而问焉? 
王召公子池而问焉，对曰： 讲亦悔，不讲亦悔。 王曰： 何也? 对曰： 王割河东而讲，三国虽去，王必曰： 惜矣!三国且去，吾特以三城从之。 此讲之悔也。王不讲，三国入函谷，咸阳必危，王又曰： 惜矣!吾爱三城而不讲。 此又不讲之悔也。 王曰： 钧吾悔也，宁亡三城而悔，无危咸阳而悔也。寡人决讲矣。 卒使公子池以三城讲于三国，之兵乃退。
