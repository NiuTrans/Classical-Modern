张仪欲穷陈轸，令魏王召而相之，来将悟之。将行，其子陈应止其公之行，曰： 物之湛者，不可不察也。郑强出秦曰，应为知。夫魏欲绝楚、齐，必重迎公。郢中不善公者，欲公之去也，必劝王多公之车。公至宋，道称疾而毋行，使人谓齐王曰 魏之所以迎我者，欲以绝齐、楚也。 
齐王曰： 子果无之魏而见寡人也，请封子。 因以鲁侯之车迎之。
