魏公叔痤病，惠王往问之。曰： 公叔病，即不可讳，将奈社稷何? 公叔痤对曰： 痤有御庶子公孙鞅，愿王以国事听之也。为弗能听，勿使出竟。 王弗应，出而谓左右曰： 岂不悲哉!以公叔之贤，而谓寡人必以国事听鞅，不亦悖乎！ 
公叔痤死，公孙鞅闻之，已葬，西之秦，孝公受而用之。秦果日以强，魏日以削。此非公叔之悖也，惠王之悖也。悖者之患，固以不悖者为悖。
