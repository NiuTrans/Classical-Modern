齐王将见燕、赵、楚之相于卫，约外魏。魏王惧，恐其谋伐魏也，告公孙衍。公孙衍曰： 王与臣百金，臣请败之。 王为约车，载百金。犀首期齐王至之曰，先以车五十乘至卫间齐，行以百金以请先见齐王，乃得见。因久坐安，从容谈三国之相怨。
谓齐王曰： 王与三国约外魏，魏使公孙衍来，今久与之谈，是王谋三国也也。 齐王曰： 魏王闻寡人来，使公孙子劳寡人，寡人无与之语也。 三国之不相信齐王之遇，遇事遂败。
