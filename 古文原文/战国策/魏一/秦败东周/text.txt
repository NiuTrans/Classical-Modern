秦败东周，与魏战于伊阙，杀犀武，乘胜而留于境，魏令公孙衍乘胜而留于境，请卑辞割地，以讲于秦。为窦屡谓魏王曰： 臣不知衍之所以听于秦之少多，然而臣能半衍之割，而令秦讲于王。 王曰： 奈何? 对曰： 王不若与窦屡关内侯，而令赵。王重其行而厚奉之。因扬言曰： 闻周、魏令窦屡以割魏于奉阳君，而听秦矣。 夫周君、窦屡、奉阳君之与穰侯，贸首之仇也。今行和者，窦屡也；制割者，奉阳君也。太后恐其不因穰侯也，而欲败之，必以少割请合于王，而和于东周与魏也。 
