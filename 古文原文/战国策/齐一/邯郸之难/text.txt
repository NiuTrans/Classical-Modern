邯郸之难，赵求救于齐。田侯召大臣而谋曰： 救赵孰与勿救？ 邹子曰： 不如勿救。 段干纶曰： 弗救，则我不利。 田侯曰： 何哉？  夫魏氏兼邯郸，其于齐何利哉？ 田侯曰： 善。 乃起兵，曰： 军于邯郸之郊。 段干纶曰： 臣之求利且不利者，非此也。夫救邯郸，军于其郊，是赵不拔而魏全也。故不如南攻襄陵以弊魏，邯郸拔而承魏之弊，是赵破而魏弱也。 田侯曰： 善。 乃起兵南攻襄陵。七月，邯郸拔。齐因承魏之弊，大破之桂陵。
