齐将封田婴于薛。楚王闻之，大怒，将伐齐。齐王有辍志。公孙閈曰： 封之成与不，非在齐也，又将在楚。閈说楚王，令其欲封公也又甚于齐。 婴子曰： 愿委之于子。 
公孙閈为谓楚王曰： 鲁、宋事楚而齐不事者，齐大而鲁、宋小。王独利鲁、宋之小，不恶齐大，何也?夫齐削地而封田婴，是其所以弱也。愿勿止。 楚王曰： 善。 因不止。
