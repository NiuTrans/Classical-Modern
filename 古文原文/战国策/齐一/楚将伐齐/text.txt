楚将伐齐，鲁亲之，齐王患之。张丐曰： 臣请令鲁中立。 乃为齐见鲁君。鲁君曰： 齐王惧乎？ 。曰： 非臣所知也，臣来吊足下。 鲁君曰： 何吊？ 曰： 君之谋过矣。君不与胜者而与不胜者，何故也？ 鲁君曰： 子以齐、楚为孰胜哉？ 对曰： 鬼且不知也。  然则予何以吊寡人？ 曰： 齐、楚之权敌也，不用有鲁与无鲁。足下岂如令众而合二国之后哉!楚大胜齐，其良士选卒必殪，其余兵足以待天下；齐为胜，其良士选卒亦殪。而君以鲁众合战胜后，此其为德也亦大矣，其见恩德亦其大也。 鲁君以为然，身退师。
