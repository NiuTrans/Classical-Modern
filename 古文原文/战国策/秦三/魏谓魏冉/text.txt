魏谓魏冉曰： 公闻东方之语乎？ 曰： 弗闻也。 曰： 辛、张阳、毋泽说魏王、薛公、公叔也，曰： 臣战，载主契国以与王约，必无患矣。若有败之者，臣请挈领。然而臣有患也。夫楚王之以其臣请挈领，然而臣有患也。夫楚王之以其国依冉也，而事臣之主，此臣之甚患也。 今公东而因言于楚，是令张仪之言为禹，而务败公之事也。公不如反公国，德楚而观薛公之为公也。观三国之所求于秦而不能得者，请以号三国以自信也。观张仪与泽之所不能得于薛公者也，而公请之以自重也。 
