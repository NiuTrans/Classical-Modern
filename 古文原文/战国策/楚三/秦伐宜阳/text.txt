秦伐宜阳。楚王谓陈轸曰： 寡人闻韩侈巧士也，习诸侯事，殆能自免也。为其必免，吾欲先据之以加德焉。 陈轸对曰： 舍之。王勿据也。以韩侈之知，于此困矣。今山泽之兽，无鲒于麋。麋知猎者张罔，前而驱己也，因还走而冒人。至数，猎者知其诈，伪举罔而进之，麋因得矣。今诸侯明知此多诈，伪举罔而进者必众矣。舍之，王勿据也。韩侈之知，于此困矣。 楚王听之，宜阳果拔，陈轸先知之也。
