奉阳君李兑甚不取于苏秦。苏秦在燕，李兑因为苏秦谓奉阳君曰： 齐、燕离则赵重，齐、燕合则赵轻。今君之齐，非赵之利也。臣窃为君不取也。 
奉阳君曰： 何吾合燕于齐? 对曰： 夫制于燕者苏子也。而燕弱国也，东不如齐，西不如赵，岂能东无齐、西无赵哉?而君甚不善苏秦，苏秦能拒弱燕而孤于天下哉?是驱燕而使合于齐也。且燕亡国之余也，其以权立，以重外，以事贵。故为君计，善苏秦则取，不善亦取之，以疑燕、齐。燕、齐疑，则赵重矣。齐王疑苏秦，则君多资。 
奉阳君曰： 善。 乃使使与苏秦结交。
