<strong>北斗七星</strong>
第一天枢，第二璇，第三玑，第四权，第五玉衡，第六开阳，第七瑶光。第一至第四为魁，第五至第七为杓，合之为斗。按《道藏经》：七星，一贪狼，二巨门，三禄存，四文曲，五廉贞，六武曲，七破军，堪舆家用此。
斗柄东，则天下皆春；斗柄南，则天下皆夏；斗柄西，则天下皆秋；斗柄北，则天下皆冬。
《史记》：中宫、文昌下六星，两两相比，名曰三能。台，三台。色齐，君臣和；不齐，为乖戾。
<strong>泰阶六符</strong>
泰阶，三台也。每台二星，凡六星。符，六星之符验也。三台，乃天之三阶。经曰：泰阶者，天之三阶也。上阶为天子，中阶为诸侯、公卿，下阶为士、庶人。
<strong>景星</strong>
形如半月，王者政教无私，则景星见。
<strong>始影管朗</strong>
女星旁一小星，名始影，妇女于夏至夜候而祭之，得好颜色。始影南，并肩一星，名朗，男子于冬至夜候而祭之，得好智能。
<strong>参商</strong>
高辛氏二子，长阙伯，次沉实，自相争斗。帝乃迁长于商丘，主商，昏见；迁次于大夏，主参，晓见。二星永不相见。
<strong>长庚</strong>
即太白金星，朝见东方，曰启明；夕见西方，曰长庚。太白经天，太白阴星见，昼当伏，昼见即为经天；若经天，则天下草昧，人更主，是谓乱纪，人民流亡。
应劭曰： 上阶上星为男主，下星为女主；中阶上星为三公，下星为卿大夫；下阶上星为上士，下星为庶人。三阶平则天下太平，三阶不平则百姓不宁，故曰六符。 
《晋志》：角二星，为天阙，闰其间天门也，其内天庭也。故黄道经其中七曜之所行。左角为理，主刑；右角为将，主兵。亢四星，天子内朝，天下之礼法也，亦为疏庙主疾疫。氐四星，为天根，王者之宿宫，又为后妃之府，将有淫欲之事，氐先动。房四星为明堂，天子布政之室也，亦四辅也。又为四表，中间为天衢，亦为天关，黄道之所经也。七曜繇乎天衢，则天下和平，亦天驷，为天马，主车驾，亦曰天厩，又主开闭为蓄藏之所由。又北小星为钩，钤键天之管钥，明而近房，天下同心。心三星，天王正位也。中星曰明堂，天子位为大辰，主天下之赏罚。前星为太子，后星为庶子。尾九星，后宫之长，亦为九子，色欲均明，大小相承，则后宫有叙。箕四星，为天津，后宫后妃之府，一曰天箕，主八风，凡日月宿在箕东壁翼者，风起北方，又主口舌。南斗六星，天庙也，为丞相太宰之位，酌量政事之宜，褒贤进良，禀受爵禄，又主兵。牵牛六星，天之关梁，主牺牲。其北二星，一曰即路，一曰聚火。又曰：上一星主道路，次二星主关梁，次三星主南越。须女四星，天之少府也，妇女之位，主布帛裁置、嫁娶。虚二星，冢宰之象也，主邑居庙堂祭祀之事，又主风云死丧。危三星，主天府，天市架屋动，则土功起。营室二星，为太庙天子之宫也，主土功事。东壁二星，主文章，天下图书之秘府。西方奎十六星，天之武库也，主以兵禁。暴、娄二星，亦为天狱，主苑牧牺牲供给郊祀。胃三星，天之厨藏，五谷之仓也，又名大梁，主仓廪。昴七星，天之耳目也，主西右，又为旄头，胡星也，又主丧，主狱。昴、毕间二星，为天衢，三光之道也，主伺候关梁。毕八星，状如掩兔之毕，主边兵，主弋猎，又主刑罚。觜三星，在参之右角，如鼎足形，主天之关，又为三军之候。参七星，白兽之体。中三星横列者，三将军也。南方东井八星，天之南门，黄道所经，为天之亭侯，主水衡事舆。鬼五星，天之目也，主视明察奸谋。中央一星，曰积尸，摇动失色则病疾。柳八星，天之厨宰，主尚食和滋味。昴七星，一曰天都，主衣裳文绣。张六星，主珍宝宗庙之用，及衣服天厨饮食赏赉之事。翼二十二星，为天子之乐府，又主夷狄远宾负海之客，明则礼乐兴，四夷来宾。轸四星，为冢宰辅臣也，主车骑足用，亦主风，有军出入，皆占于轸。
<strong>荧惑守心</strong>
荧惑，火星也。守心，谓行经心度，住而不过也。宋景公时，荧惑守心。公问子韦，对曰： 祸当君，可移之相。 公曰： 相，吾辅也。不可！ 曰： 移之民。 曰： 民死，吾谁与为君？ 曰： 移之岁。 曰： 岁饥则民死。 子韦曰： 君有至德之言三，荧惑必三徙。 果徙三舍。
<strong>岁星</strong>
木星也。所居之国为福，所对之国为凶。福主丰稔，凶主饥荒。一曰：岁星所在之国，有称兵伐之者必败。
<strong>彗星</strong>
曰长星，亦曰枪。芒角四射者曰孛，芒角长如帚曰彗，极长者曰蚩尤旗。
<strong>金星</strong>
一月移一宫，木星一岁移一宫，水星一月移一宫，火星两月移一宫，土星二十八月移一宫。改为金星一月移一宫，木星一岁移一宫，水星一月移一宫，火星两月移一宫，土星二十八月移一宫。
<strong>客星犯牛斗</strong>
有人居海上，每年八月，见浮槎到岸，乃賷粮，乘之。至一处，见妇人织机。其夫牵牛饮水次。问： 此是何处？ 答曰： 归问严君平。 君平曰： 是日客星犯牛斗，即尔至处。 
<strong>问使者何日发</strong>
汉和帝时，遣使者二人，微行至蜀。李为郡侯吏，出酒共饮，问曰： 君来时，知二使者以何日发行？ 二人怪问其故，曰： 见有二使星入益部耳。 自此名著。
<strong>五星奎聚</strong>
宋干德五年三月，五星聚于奎。初，窦俨与卢多逊、杨徽之，周显德中同为谏官，俨善推步星历，尝曰： 丁卯岁五星聚奎，自此天下始太平。二拾遗见之，俨不与也。 吕氏中曰： 奎星固太平之象，而实重启斯文之兆也。文治精华，已露于斯矣。 
<strong>德星</strong>
颖川陈、荀淑，俱率子弟宴集一堂。太史奏德星聚颖，分百里内必有贤人会合。
<strong>客星犯御座</strong>
光武引严光入内，论道旧故，相对累日。因共偃卧，光以足加帝腹上。明日，太史奏客星犯御座甚急。帝笑曰： 朕与故人严子陵共卧耳。 
<strong>晨星</strong>
刘禹锡曰： 落落如晨星之相望。 谓故人寥落，如早晨之星，甚稀少也。
<strong>望星星降</strong>
何讽于书中得一发卷，规四寸许，如环而无端，用力绝之，两头滴水。方士曰： 此名脉望，蠹鱼三食神仙字，则化为此。夜持规向天中望星，星立降，可求丹服食也。 
<strong>吞坠星</strong>
五代汤悦，自少颖悟。尝见飞星堕水盘中，掬而吞之，文思日丽。仕南唐，拜相。凡书檄制诰，皆出其手。
<strong>上应列宿</strong>
馆陶公主为子求郎，不许，赐钱十万缗。汉明帝谓群臣曰： 郎官上应列宿，出宰百里，苟非其人，则民受其殃。 
<strong>文曲犯帝座</strong>
明景清建文中为御史大夫。文皇即位，清独委蛇侍朝，文皇颇疑之。时星者奏文曲犯帝座甚急，色赤。是日，清衣绯入。遂收清，得所带剑，不屈死，死后精灵犹见。
<strong>星长竟天</strong>
唐天佑二年彗星长竟天。宋徽宗五年，有星孛于西方，长竟天。明成化七年，彗星见。正德元年，彗星见，参井侵太微垣。万历四十六年，东方有白气，长竟天，其占为彗象，辽阳震报相踵。天启元年，土星逆入井宿。
<strong>星飞星陨</strong>
宋徽宗元年正月朔，流星自西南入尾抵距星，其光烛地。是夕，有赤气起东北，亘西方，中出白气二，将散，复有黑气在旁。任伯雨言：时方孟春，而赤气起于暮夜之幽，以天道人事推之，此宫禁阴谋下干上之证也。散而为白，而白主兵，此夷狄窃发之证也。明成化二十三年，有飞星流，光芒烛地。正德元年，陨星如雨。崇祯十七年，星入月中。占曰： 国破君亡。 
