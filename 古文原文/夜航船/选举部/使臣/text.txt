<strong>一介行李</strong>
《左传》：子员曰： 君有楚命，亦不使一介行李，告于寡君。 
<strong>一乘之使</strong>
韩信破赵，欲移兵击燕，武涉说信曰：不如发一乘之使，奉咫尺之书以使燕，燕必从风而靡。
<strong>堂堂汉使</strong>
苏武使匈奴，匈奴胁武令拜，武不从。以刀临之，武曰： 堂堂汉使，安能屈膝于四夷哉！ 
<strong>埋金还卤</strong>
唐杜暹使卤，以金遗暹，固辞。左右曰： 公使绝域，不可失戎心！ 乃受焉，阴埋幕下。已出境，乃移文，俾取之，突厥大惊。
<strong>口伐可汗</strong>
唐突厥攻太原，郑元璹持节往劳。既至，虏以不信咎中国。璹随语折让无所屈。徐乃数其背约，突厥愧赧，引兵还。太宗赐书曰： 知卿口伐可汗，边火息燧。朕何惜金石赐于卿哉！ 
<strong>斩楼兰</strong>
龟兹、楼兰二国常杀汉使，傅介子谓霍光曰： 楼兰、龟兹反复，不诛无所惩。 霍光使介子行。介子赍金币，以赐外国为名。楼兰王贪汉宝物，求见。介子与饮，陈物示之。王饮醉，介子使壮士刺杀之，谕以 王负汉罪 ，遂将王首还诣阙。上嘉其功，封义阳侯。
少年状元
宋王拱辰，至和二年聘契丹，见其主于混同江设宴垂钓，每得鱼，必酌酒饮客，亲鼓琵琶侑觞，谓其相曰： 此南朝少年状元也。 
<strong>臣不生还</strong>
曹利用契丹议和，假崇仪副使奉书以行。真宗曰： 契丹如贪岁币，非国家细事，或求不厌，当以理绝之。 利用答曰： 虏若妄有所求，臣不敢生还。 
<strong>执节不屈</strong>
张骞以使通大夏，还为校尉，封博望侯。后为将军，使大夏，穷河源。杨子渊骞篇： 张骞、苏武之奉使也，执节没身，不屈王命，虽古之名使，其犹劣诸！ 
