<strong>祭法</strong>
有虞氏褅黄帝而郊喾，祖颛顼而宗尧。夏后氏亦褅黄帝而郊鲧，祖颛顼而宗禹。殷人褅喾而郊冥，祖契而宗汤。周人褅喾而郊稷，祖文王而宗武王。
少昊始制宗庙，周公始为七庙，舜始制庙号。舜受终，文祖始大事告庙。伏羲始制祀先，少昊始制四时庙祭。舜始制褅祭，帝槐始制不迁宗祭。殷制五年袷祭。周三年文王祭忌日。北齐始制别室，加荐爇味。殷太甲始制功臣配享。禹作世室，始立尸。伊尹制佑（宅也。即今木主，古用石函，故名）。宋真宗制板位（贮以漆匣舁床覆缣）。左彻刻黄帝制木像。秦始皇始制寝墓侧，汉因之，为起居、衣冠象生之备，上饭。天子正月上陵，始祭扫。王导拜元帝陵，始人臣谒陵。祭神，伏羲始于冬夏至郊社，祭皇天后土。殷汤始制祭感生帝。周公始制祭神州地祗。舜始制郊配食。秦始皇制三岁一郊。汉平帝始南郊，合祀天地，位皆南向，地位差东（时王莽宰衡主之）。神农始制大享五天帝于明堂。尧制五人帝、五人神，配五天帝。舜制五郊，祭五方天帝迎气。黄帝始制坛。秦献公制畦畤（如韭畦于畤中，名为一土封也）。秦始皇始制四畤，本襄公西畤，文公鄜畤（俱白帝）。宣公密畤（青帝）。灵公上下畤（上黄帝，下炎帝）。汉高帝始增制五畤。汉武帝始祀太乙（五帝之主）。自昏至明，始立泰畤。
汉文帝始制五帝庙同宇（一屋之下为五庙各门）。晋武帝始诏五帝同祢昊天，除五帝座（从王肃议）。秦始皇始制郊祀爟火（爟，举也。不同祠所举火为节而遥拜也）。帝喾始制六宗，祭日月星辰寒暑四时风雨雷云。无怀氏始封禅。黄帝制四坎，祭川谷水泉，四坛祭山林丘陵。舜制秩，祭四岳四渎。黄帝始制社祭五土，制稷于五土之中，特指原隰之祗（稷为殳长，旌异其处，能生谷也，非但祭其谷粒）。秦制守始郡县祠社稷。宋真宗始定郡县祭社稷仪。神农始制蜡。少昊制祭先农蚕。舜制祭四方百物。禹祭司寒冰神。秦德公祭伏。汤旱，始迁稷神柱祀弃。汤始五祀，户、灶、门、路、中溜。周公制七祀，加泰厉司命。汉高祖废户祭井。汉高祖始祭蚩尤。唐玄宗始祭九宫神（于千秋节设坛修祀）。颛顼制禡祭。舜制类祭。禹制大旅。神农始制祝文。汉武帝始郊祀，立乐府。黄帝始沐浴，修斋戒。后魏始行香（以香末散行或熏手）祷祈。太康失邦，始日食，始救日。神农始制求子。汤制雩祷旱。周公制大雩祈谷。神农始制请雨之法。汤制土龙祈雨。隋文帝制祈雨断屠宰，禁施扇。
<strong>宗伯</strong>
职掌凡祀大神、享大鬼、祭大祗，师执事命龟卜日，次位筑鬻、省牲、告洁、告备、受厘、锡嘏。
<strong>九祭六器</strong>
《周礼》：太祝掌办九祭六器。六器者，苍璧、黄琮、青珪、赤璋、白虎、玄璜。九祭，一曰命，二曰衍，三曰炮，四曰庙，五曰振，六曰擩，七曰绝，八曰燎，九曰共。
<strong>郊祀</strong>
燔柴于泰坛，祭天也。瘗埋于泰圻，祭地也，用骍犊。
<strong>六宗</strong>
埋少牢于泰昭，祭时也。祖迎于坎坛，祭寒暑也。王宫祭日也。夜明祭月也。幽宗祭星也。云宗祭水旱也。
<strong>五畤祠</strong>
青帝曰密畤祠，黄帝曰上畤祠，炎帝曰下畤祠，白帝曰畦畤祠，黑帝曰北畤。
<strong>五祀</strong>
春祀户，夏祀灶，秋祀门，冬祀行，夏季祀中溜。
<strong>七祀</strong>
王立七祀，曰司命、曰中溜、曰国门、曰国行、曰泰历、曰户、曰灶。诸侯立五祀，曰司命、曰中溜、曰国门、曰国行、曰公历。大夫立三祀，曰族厉、曰门、曰行。士二祀，曰门、曰行。庶人立一祀，或立户，或立灶。
<strong>八蜡</strong>
天子大蜡八：一先啬（神农），二司啬（后稷），三农（田畯），四邮表畷（田畔屋），王猫（食田鼠）虎（食田豕），六堵（蓄水，亦以障水），七水庸（沟受水，亦以泄水），八昆虫（螟螽之类）。
<strong>祀典</strong>
夫圣王之制祭祀也，法施于民则祀之，以死勤事则祀之，以劳定国则祀之，能御大菑则祀之，能捏大患则祀之，是故厉山氏之有天下也。其子曰农，能殖百谷。夏之衰也，周弃继之，故祀以为稷。共工氏这霸九州也，其子曰后土，能平九州，故祀以为社。帝喾能序星辰以着众。尧能赏均刑法以义终。舜勒众事而野死，鲧障洪水而殛死，禹能修鲧之功。黄帝正名百物以明民共财，颛顼能修之。契为司徒而民成，冥勤其官而水死。汤以宽治民而除其虐，文王以文治，武王以武功去民之菑，此皆有功烈于民者也。及夫日月星辰，民所瞻仰也。山林川谷丘陵，民所取财用也。非此族也，不在祀典。
<strong>祭主</strong>
天子祭天地、祭四方、祭山川、祭五祀，岁遍。诸侯方祀，祭山川、祭五祀，岁遍。大夫祭五祀，岁遍。土祭其先。
<strong>祭孔庙</strong>
唐玄宗始封孔子王号。宋太祖始诏孔子庙立戟，仁宗始诏用祭歌，徽宗始从蒋靖请（时官司业），用冕十二旒、服九章。汉武帝始封孔子后为侯奉祀。成帝始谥孔子后。周始诏孔子后为曲阜令。宋仁宗始诏孔子后为衍圣公。
<strong>丁祭用鹿</strong>
汉高祖过曲阜，以大牢祀孔子。今制，郡县祭孔子以鹿。
<strong>淫祀</strong>
凡祭，有其废之，莫敢举也。有其举之，莫敢废也。非其所祭而祭之，名曰 淫祀 。淫祀无福。
<strong>牺牲</strong>
天子以牺牛，诸侯以肥牛，大夫以索牛，士以羊豕。
<strong>祭礼</strong>
凡祭宗庙之礼，牛曰一元大武，豕曰刚鬣，豚曰腯肥，羊曰柔毛，鸡曰翰音，犬曰羹献，雉曰疏趾，兔曰明视。脯曰尹祭，槁鱼曰商祭，鲜鱼曰脡祭。水曰清涤，酒曰清酌，黍曰芗合，梁曰芗萁，稷曰明粢，稻曰嘉蔬，韭曰丰本，盐曰咸鹾，玉曰嘉玉，币曰量币。
<strong>方诸明水</strong>
方诸，大蛤也，摩拭令热以向月，则生水，古人取以庙祭，谓之 明水 。
<strong>祭号</strong>
祭王父曰皇祖考，王母曰皇祖妣。父曰皇考，母曰皇妣，夫曰皇辟。
<strong>庙制</strong>
天子七庙，三昭三穆，与太祖之庙而七。诸侯五庙，二昭二穆，与太祖之庙而五。大夫三庙，一昭一穆，与太祖之庙而三。士一庙，庶人祭于寝。
<strong>祭时</strong>
天子诸侯宗庙之祭，春曰礿、夏曰禘、秋曰尝、冬曰蒸。天子犆礿袷、禘袷、尝袷、蒸袷。诸侯礿则不禘，禘则不尝，尝则不蒸，蒸则不礿。诸侯初犆礿一，犆一袷，尝袷，蒸袷。
<strong>牲制</strong>
天子社稷皆太牢，诸侯社稷皆少牢。大夫、士宗庙之祭，有田则祭，无田则荐。庶人春荐韭，夏荐麦，秋荐黍，冬荐稻。韭以卵，麦以鱼，黍以豚，稻以雁。
<strong>牛制</strong>
祭天地之牛，角茧栗；宗庙之牛，角握；宾客之牛，角尺。
<strong>六礼</strong>
冠、婚、丧、祭、乡、相见。
<strong>七教</strong>
父子、兄弟、夫妇、君臣、长幼、朋友、宾客。
<strong>八政</strong>
饮食、衣服、事为、异别、度、量、数、制。
<strong>乡饮酒礼</strong>
主人拜迎宾于庠门之外。入，三揖而后至阶，三让而后升，所以致尊让也。盥洗扬觯，所以致洁也。拜至，拜洗，拜受，拜送。拜既，所以致敬也。尊让洁敬也者，君子之所以相接也。
<strong>五象</strong>
宾主，天地也。介僎，象阴阳也。三宾，象三光也。让之三也，象月之三日而成魄也。四面之坐，象四方也。
<strong>贵礼贱财</strong>
祭荐，祭酒，敬礼也。哜肺，尝礼也。啐酒，成礼也。于席末，言是席之正，非专为饮食也，为行礼也，所以贵礼而贱财也。
<strong>别贵贱</strong>
主人亲速宾及介，而众宾自从之，至于门外，主人拜宾及介，而众宾自入，贵贱之义别矣。
<strong>辨隆杀</strong>
三揖至于阶，三让以宾升，拜至，献酬，辞让之节繁。及介省矣。至于众宾，升受，坐祭，立饮，不酢而降。隆杀之义辨矣。
和乐不流
工入，升歌三终，主人献之；笙入三终，主人献之；间歌三终，合乐三终，工告乐备。遂出。一人扬觯，乃立司正焉，知其能和乐而不介流也。
<strong>弟长无遗</strong>
宾酬主人，主人酬介，介酬众宾，少长以齿，终于沃洗者焉，知其能弟长而无遗矣。
<strong>安燕不乱</strong>
降，说屦升堂，修爵无数。饮酒之节，朝不废朝，夕不废夕。宾出，主人拜送，节文遂终焉，知其能安燕而不乱也。
