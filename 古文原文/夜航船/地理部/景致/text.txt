<strong>泰山四观</strong>
日观，鸡一鸣，见日始欲出，长三丈所。秦观，望见长安。吴观，望见会稽。周观，望见齐西北。
<strong>燕山八景</strong>
蓟门飞雨，瑶岛春阴，太液秋风，卢沟晓月，居庸叠翠，玉泉垂虹，道陵夕照，西山晴雪。
<strong>关中八景</strong>
辋川烟雨，渭城朝云，骊城晚照，灞桥风雪，杜曲春游，咸阳晚渡，蓝水飞琼，终南叠翠。
<strong>桃源八景</strong>
桃川仙隐，白马云涛，绿萝晴昼，梅溪烟雨，浔阳古寺，楚山春晓，沅江夜月，童坊晓渡。
<strong>姑孰十咏</strong>
姑孰溪、丹阳湖、谢公宅、凌敲台、桓公井、慈母竹、望夫石、牛渚矶、灵墟山、天门山。
<strong>潇湘八景</strong>
烟寺晚钟、沧江夜雨、平沙落雁、远浦归帆、洞庭秋月、渔村夕照、山市晴岚、江天暮雪。
<strong>越州十景</strong>
秦望观海、炉峰看雪、兰亭修禊、禹穴探奇、土城习舞、镜湖泛月、怪山瞻云、吼山云石、云门竹筏、汤闸秋涛。
<strong>西湖十景</strong>
两峰插云、三潭印月、断桥残雪、南屏晚钟、苏堤春晓、曲院荷风、柳浪闻莺、雷锋夕照、平湖秋月、花港观鱼。
<strong>雁荡山</strong>
顶有一湖，春雁归时，尝宿于此。内有七十七峰，在温州乐清县。谢康乐剔隐搜奇，足迹所不能到。至宋祥符，造玉清宫，伐木至此，乃始知名。
<strong>大龙湫</strong>
雁荡山西，有谷曰大龙湫，瀑布自绝壁泻下，高五千丈，随风旋转，变态百出。更有峰曰小龙湫，从岩洞中飞流而下，高三千丈。
<strong>玉甑峰</strong>
在乐清。峰峦奇，岩洞棱层，莹白如玉，世称白玉洞天。
<strong>崿浦</strong>
在嵊县剡溪，近画图山。会稽三赋 嵊县溪山入画图 ，即此。
<strong>海市</strong>
登州海中，有云气如楼台殿阁、城郭人民、车马往来之状，谓之海市。苏轼知登州，被召将去，以不见海市为恨，祷于海神，次日遂见。
<strong>瓯江</strong>
在温州府城北。东至盘石村，会于海洋，是曰瓯江。常有蜃气结为楼台城橹，忽为旗帜甲马锦幔。
<strong>山市</strong>
在淄州焕山。相传嘉靖二十三年，县令张其辉过之，天将明，忽见山上城堞翼然，楼阁巍焕，俄有人物往来，与海市无异。
<strong>神灯</strong>
余姚龙泉山，当春夏烟雨晦冥，见神灯一二盏，忽然化为几千万盏，燃山熠谷，数时方灭。
<strong>火井</strong>
在阿速州。烟来火出。投以竹木则焚。
邛有火井，以外火投之，生焰，光照数里。
<strong>山灯</strong>
四川蓬州，现凡五处。初不过三四点，渐至数十，在蓬山者尤异，土人呼为圣灯。
彭山北平山，亦夜见五色神灯。
<strong>商山</strong>
商州。即四皓隐处，一名商洛山。开元时，高太素避居山中，建六逍遥馆，曰晴夏晚云、中秋午月、冬日初出、春雪未融、署簟清风、夜阶急雨。
<strong>唤鱼潭</strong>
青神中岩，即诺距罗尊者道场，上有唤鱼潭，客至抚掌，鱼辄群出。
<strong>山庄</strong>
崇仁浮石岩，三岩鼎立，中贯一溪，可容舫。宋尚书何异辟为山庄，表其胜迹五十余所，题曰 三山小隐 。理宗书 衮庵 二大字赐之，异揭于方壶室。洪迈有记。
<strong>八镜台</strong>
在赣州府城上。东望七闽，南眺五岭。苏轼赋诗八章。
<strong>辋川别业</strong>
蓝田宋之问建，后为王维庄。辋水通竹洲花坞，日与裴秀才迪，浮舟赋诗，斋中惟茶铛、酒臼、经案、绳床而已。为关中八景之一。
<strong>逍遥别业</strong>
骊山鹦鹉谷，韦嗣立建。中宗尝幸此，封为逍遥公。上赋诗勒石，令从臣应制。张说序云： 丘壑夔龙，衣冠巢许。 
<strong>涅川八景</strong>
霅溪春涨，龙潭飞雨，楞伽晓月，静福寒林，巾峰远眺，秀岩滴翠，圭峰墓霭，岩湖叠巘。
