<strong>莫逆</strong>
子祀、子舆、子犁、子来，四人相与语曰： 孰知死生存亡之一体者，吾与之友矣。 四人相视而笑，莫逆于心，遂相与为友。
<strong>友道君逆</strong>
周宣王将杀其臣杜伯，而非其罪。伯之友左儒争之于王，九复之，而王不听。王曰： 汝别君而异友也。 儒曰： 君道友逆，则顺君以诛友；友道君逆，则顺友以违君。 王杀杜伯，左儒死。 
<strong>倾盖</strong>
孔子之郯（音谈，国名），遭程子于途，倾盖而语，终日甚相浃洽，顾谓子路曰： 取束帛以赠先生。 
<strong>雷陈</strong>
后汉雷义与陈重为友，义举茂才，让于重，刺史不听。遂佯狂，被发走，不应命。乡里为之语曰： 胶漆虽谓坚，不如雷与陈。 
<strong>侨札之好</strong>
季札见郑子产，如旧相识，与之缟带，子产献衣。后称交契者，谓之侨札之好。
<strong>杵臼定交</strong>
后汉公孙沙穆游太学，无资粮，乃变服客佣，为吴佑赁舂，佑与语，大惊，遂定交于杵臼之间。
<strong>刎颈交</strong>
陈余年少，父事张耳，两人相与为刎颈之交，后乃有隙。
<strong>如饮醇醪</strong>
程普尝以气凌周瑜，瑜未尝有愠色，承奉愈谨。普自惭，投分于瑜曰： 与公瑾交，若饮醇醪，不觉自醉。 
<strong>廉庆</strong>
廉范与洛阳庆鸿为刎颈交。时人称曰： 前人管鲍，后有廉庆。 
<strong>管鲍分金</strong>
管仲与鲍叔相友善。仲曰： 吾困时，尝与鲍叔贾，分财则吾多自与，鲍叔不以我为贪，知我贫也。生我者父母，知我者鲍叔也。 
<strong>停云</strong>
陶元亮诗叙： 停云，思亲友也。 故称知交谓之停云。
<strong>旧雨</strong>
言旧交也。杜工部云： 卧病长安旅次，多雨，寻常车马之客，旧，雨来，新，雨不来。 
<strong>题凤</strong>
嵇康与吕安善。后安来，值康不在，嵇喜延之，不入，题凤字而去。喜以告录，康曰： 凤字，凡鸟也。 
<strong>指囷</strong>
鲁肃以散财赈穷，结交俊杰。周瑜过肃，并告资粮。肃家有两囷米，各三千斛。肃乃指一囷与瑜，瑜惊异之，遂相与结亲。
<strong>弹冠结绶</strong>
王吉与贡禹为友，萧育与朱博为友，交相荐达。长安人语曰： 王贡弹冠，萧朱结绶。 
<strong>更相为仆</strong>
宋韩亿、李若谷未第时，俱贫。赴试京师，仅有一毡一席，割分之。每出谒，更相为仆。李先登第，韩为负箱，至长社，分饯而别。后韩亦登第。
<strong>尔汝交</strong>
祢衡逸才飘举，少与孔融作尔汝交。时衡未满二十，而融已五十，敬衡才秀，共结殷勤。
<strong>忘年交</strong>
张铿有重名，陆贽年十八，往见，语三日，奇之，称为忘年之交。
<strong>金兰簿</strong>
戴弘正每得一密友，则书于简编，焚香以告祖考，号金兰簿。
<strong>三友一龙</strong>
华歆与邴原、管宁相善，时号三友为一龙，谓歆为龙头，原为龙腹，宁为龙尾。
<strong>雉坛</strong>
五代时，三人为朋，筑坛，以丹鸡、白犬歃血而盟，曰： 卿乘车，我戴简，他日相逢下车揖。我步行，卿乘马，他日相逢马当下。 
<strong>总角之好</strong>
孙策曰： 公瑾与孤有总角之好，骨肉之分。 
<strong>耐久朋</strong>
唐魏元同与裴炎缔交，能保终始。时人号为耐久朋。
<strong>平生欢</strong>
后汉马援与公孙述同里闬相善，以为当握手，欢如平生。
<strong>青云交</strong>
江淹曰： 袁叔明与我，有青云交，非直衔杯酒而已。 
<strong>班荆</strong>
楚声子与伍举相善，遇之郑郊，布荆于地，共食而言也。
<strong>范张鸡黍</strong>
范式、张劭为友，春时京师作别，式曰： 暮秋当拜尊堂。 至期，劭白母，杀鸡以俟。母曰： 巨卿相距千里，前言戏耳。 劭曰： 巨卿信士。 言未毕，果至。升堂拜母，尽欢而别。
<strong>系剑冢树</strong>
季札出使过徐，徐君好季札剑，口不敢言。季札知之，使上国，未献。还，至徐。徐君已死，乃解剑系其冢树而去。季札交情，不以生死易念。
<strong>生死肉骨</strong>
蘧子冯曰： 吾见申叔夫子，所谓生死而肉骨者也，敢忘报哉！ 
<strong>口头交</strong>
孟郊诗： 古人形如兽，皆有大圣德。今人表似人，兽心安可测，虽笑未必和，虽哭未必戚，但结口头交，肚里生荆棘。 
<strong>交若醴</strong>
《庄子》：君子之交淡如水，小人之交甘若醴，群子淡以亲，小人甘以绝。
<strong>贫交行</strong>
杜诗： 翻手作云覆手雨，纷纷轻薄何须数？君不见管鲍贫时交，此时令人弃如土。 
<strong>面朋面友</strong>
颜克志面交如携手，见利即解携而去也。杨子曰： 朋而不心，面朋也；友而不心，面友也。 同类曰朋，同志曰友。
<strong>绝交恶声</strong>
燕乐毅书： 古之君子，交绝不出恶声；忠臣去国，不洁其名。 
<strong>五交</strong>
刘孝标《广绝交论》，谓势交、论交、穷交、量交、贿交，此五交皆不能恤贫，故绝之也。
<strong>识半面</strong>
汉应奉尝诣袁贺，贺闭半户，出半面视奉，奉即去。故与人曾相见者，曰识半面。
<strong>无逢故人</strong>
公孙弘食故人高贺脱粟饭，覆以布被。贺怨曰： 何用故人富贵为？脱粟布被，我自有之。 弘内厨五鼎，外膳一肴，诈也。弘叹曰： 宁逢恶宾，无逢故人。 
<strong>怀刺漫灭</strong>
祢衡尚气刚傲，自荆州北游许都，书一刺怀之，字灭而无所遇。或曰： 何不从陈长使者为达乎？ 衡曰： 君使我从屠沽儿辈耶！ 
<strong>负荆请罪</strong>
蔺相如为赵上卿，位在廉颇右。颇曰： 我见相如，必辱之。 相如望见颇，引车避之。左右以为耻。曰： 强秦不敢加兵于赵者，以吾两人耳。今两虎相斗，势不俱生。吾先国家之急而后私仇。 颇闻之，肉袒负荆，至门谢罪。
<strong>翟公书门</strong>
《郑当时传》：翟公为延尉，宾客填门。及废，门外可设雀罗。后复为廷尉，客欲往，翟公大书其门，曰： 一死一生，乃见交情。一贫一富，乃知交态。一贵一贱，交情乃见。 
<strong>布衣交</strong>
李孔修自号抱真子，混迹阛阓，人莫之识。陈献章见之，曰： 此非俯首当世人也。 平居冠管宁帽，衣朱深衣，惟攻《周易》。一日，输粮至县，令异其容止，问姓名，不答，第拱手。令叱曰： 何物小民，乃拱手耶！ 再拱手。令怒，笞之五，竟无言而出。令疑焉。徐得其情，乃大敬礼之。吴延举藩臬于粤，引为布衣交。卒无子，尚书霍韬葬之西樵山。
<strong>呼字定交</strong>
服虔字子慎，善《春秋》。闻崔烈集门人都讲，乃匿姓名，赁诸生作食。每当讲时，窃听。稍共诸生叙其短长。烈疑是虔。明早往，及未寤，便呼： 子慎！子慎！ 虔不觉惊应，遂定交。
<strong>死友</strong>
半角哀、左伯桃往楚，道遇雪，度不能俱生，乃并衣与角哀，伯桃入树死。角哀至楚，为大夫，王备礼葬伯桃。角哀自杀以殉。
