<strong>在三之义</strong>
晋武公伐翼，杀哀侯，止栾子曰： 苟无死矣，吾令子为上卿。 辞曰： 成闻之： 人生于三，事之如一 。父生之，师教之，君食之。 
<strong>无忘射钩</strong>
管仲将兵遮莒道，射桓公，中带钩。后鲁桎梏管仲送于齐。齐忘其仇以为相。谓桓公曰： 愿君无忘射钩，臣无忘槛车。 
<strong>前席</strong>
贾谊为长沙王傅，文帝征之至。入见，上问鬼神之事，谊具道所以然；至夜半，文帝前席听之。
<strong>温树</strong>
孔光领尚书事，典枢机十余年，守法度，修政事，不苟合。或问： 温室省中树皆何木也？ 光答以他语。其谨密如此。
<strong>下车过阙</strong>
卫灵公与夫人南子夜坐，闻车声辚辚，至阙而止，过阙复有声。公问为谁，夫人曰： 此必蘧伯玉也。妾闻礼下公门，式路马。伯玉，贤大夫也，敬于事上，必不以暗昧废礼。 视之果然。
<strong>枯桑八百</strong>
诸葛亮谓后主曰： 成都有枯桑八百株，薄田十五顷，子孙衣食自足。臣决不长尺寸，使库有余帛，廪有余粟，以负陛下。 
<strong>醴酒不设</strong>
楚元王敬礼穆生，每食必设醴酒。一日不设，穆生曰： 醴酒不设，王意怠矣。 遂去。
<strong>一动天文</strong>
李泌谓肃宗曰： 臣绝粒无家，禄位与茅土皆非所欲，为陛下运筹帷幄，收复京城，但枕天子膝睡一觉，使有司奏客星犯帝座，一动天文足矣。 
<strong>封留</strong>
张良，其先五世相韩。秦灭韩，良即弃家，求刺客报韩仇，不果。乃佐高帝灭秦。定天下，大封功臣，令良自择万户。良曰： 臣初从帝于留，封留足矣。 寻弃人间事，从赤松子辟谷。吕后强食之，曰： 人生一世间，如白驹过隙，何至自苦如此！ 
<strong>御手调羹</strong>
唐玄宗召李白至见金銮殿，论当世事，奏颂一篇。帝赐食，亲手为调羹。
<strong>御手烧梨</strong>
唐肃宗常夜召颖王等二弟，同于地炉罽毯上坐。时李泌绝粒，上自烧二梨，手擘之以赐泌。颖王恃恩固求，上不与曰： 汝饱食肉，先生绝粒，何乃争耶？ 
<strong>盐酒同味</strong>
崔浩论事，语至中夜，太宗大悦，赐浩缥醪酒十斛，水晶戎盐一两，曰： 朕味卿言，若此盐酒，故与卿同此味也。 
<strong>学士归院</strong>
唐令狐在翰林日，夜入对禁中。宣宗命以乘舆金莲烛送还院，院吏望见，以为天子来，俄传呼云： 学士归院。 
<strong>撤金莲炬</strong>
苏轼任翰林，宣仁高太后召见便殿曰： 先帝每见卿奏疏，必曰： 奇才，奇才！  因命坐赐茶，撤金莲宝炬送院。
<strong>登七宝座</strong>
唐玄宗于勤政殿，以七宝装成大座，召诸学士讲论古今，胜者升座。张九龄论辩风生，首登此座。
<strong>昼寝加袍</strong>
韦绶在翰林，德宗常至其院，韦妃从幸。会绶方寝，学士郑欲驰告之，帝不许。时适大寒，帝以妃蜀锦袍，覆之而去。
<strong>金箸表直</strong>
唐开元时，宋璟为相，朝野归心。时侍御宴，帝以所用金箸赐之，曰： 非赐汝箸，以表卿直也。 
<strong>药石报之</strong>
唐太宗时，中书高季辅上封事，特赐钟乳一剂，曰： 卿进药石之言，故以药石报之。 
<strong>世执贞节</strong>
于忠迁散骑常侍，尝因侍宴，宣武赐之剑杖，举酒属忠曰： 卿世执贞节，故恒以禁卫相委。昔以卿行忠，赐名曰忠。今以卿才堪御侮，以所御剑杖相锡。 
<strong>一门孝友</strong>
崔郸缌麻同爨，兄弟六人，至三品。邠、郸、郾凡为礼部五、吏部再，唐兴无有也。居光德里。宣宗曰： 郸一门孝友，可为士族法。 因题曰 德星堂 ，里为 德星里 ，以旌之。
<strong>亲手和药</strong>
曹彬疾革，真宗亲问，手为手药，仍赐白金万两。问以从事，答曰： 臣无事可言。臣二子璨与玮，材器可取。臣若内举，皆堪为将。 真宗问以优劣，答曰： 璨不如玮。 
<strong>相门有相</strong>
王训年十六，召见文德殿，应对爽彻。梁武帝目送之，曰： 可谓相门有相。 
<strong>有古人风</strong>
刘查为东宫舍人，昭明太子以瓠食器赐之，曰： 卿有古人风，故遗卿古人之器。 
<strong>赐灵寿杖</strong>
孔光字子夏，经学尤明，举方正，为谏议大夫。兄弟妻子燕，语不及朝省政事。赐灵寿杖，归老于第。
<strong>剪须和药</strong>
李既忠力，帝谓可托大事。尝暴病疾，医曰 用须灰可治。 帝乃自剪须以和药。及愈，入谢，顿首流血。帝曰： 吾为社稷计，何谢为？ 
<strong>赐胡瓶</strong>
《汉纪》：李大亮为金州司马，有台史见名鹰，讽大亮献之。大亮密表曰： 陛下绝畋猎久矣，使者犹求鹰，信陛下意邪？乃乖昔旨。如其擅求，是使非其才。 太宗报书曰： 有臣如此，朕何忧？古人以一言之重订千金，今赐胡瓶一，虽亡千镒，乃朕所自御。 又赐荀悦《汉纪》曰： 悦议论深博，极为政之体。公宜绎味之。 
<strong>赐二铭</strong>
马燧帝赐《宸》、《台衡》二铭，以言君臣相成之美，勒石起义堂，帝榜其颜，以宠之。
<strong>诗夺锦袍</strong>
宋之问与杨炯分直习艺馆。武后游终南门，诏从臣赋诗。左史东方虬诗先成，后赐锦袍。之问俄顷献，后览之嗟赏，更夺袍以赐之。
<strong>赐玉堂字</strong>
淳化中，翰林苏易简献《续翰志》二卷，太宗赐御诗二章，又飞白书 玉堂之署 四字赐之。
<strong>赐金龙扇</strong>
宋张咏为御史中丞，时真宗令进所著述，帝称善，取所执销金龙扇赐之，曰： 美卿金曰献文事。 
<strong>赐酴醿酒</strong>
唐李吉甫盛赞天子。李绛曰： 今日西戎内讧，烽燧相接，正陛下求治之时，何得仅以赞颂为言？ 帝入谓左右曰： 绛言骨鲠，真宰相也。 遣使赐酴醿酒。
<strong>用读书人</strong>
宋太祖建元，命毋袭旧号，遂命 干德 。一日，宫中见古镜有 干德 字，怪问臣下，俱不能知。独窦仪对曰： 昔蜀王有此年号，此必蜀中宫女带来者。 问之果然。上叹曰： 宰相须用读书人。 
<strong>朕之裴度</strong>
宋庆历中，贝州兵乱，师久无功。参知政事文彦博请行凯旋，上劳之曰： 卿，朕之裴度也。 
<strong>禁中颇牧</strong>
唐毕为翰林学士，羌人扰河西，宣宗召访边事，諴论破羌状甚悉。上曰： 颇、牧近在禁中。 
<strong>朕之汲黯</strong>
宋田锡，天性骨鲠，奏经史中治体之要三十篇。真宗手诏褒奖，每见锡，色必矜庄。帝自谓曰： 田锡是朕之汲黯。 
<strong>巾车之恩</strong>
冯异朝京师，光武诏曰： 仓卒芜蒌亭，豆粥滹沱河，麦饭厚恩久不报。 异曰： 臣欲国家无忘河北之难，臣不敢忘巾车之恩。 
<strong>尚书履声</strong>
汉郑宗为尚书仆射，数谏，上纳用之。每闻其革履声，曰： 我识郑尚书履声。 
<strong>软脚酒</strong>
唐郭子仪自同州归，代宗诏大臣就宅作软脚局，人出钱三千。
<strong>佐朕致太平</strong>
王旦，佑次子，器诚远大，真宗尝目送之曰： 佐朕致太平者，必斯人也。 
<strong>儒与吏不及</strong>
明王兴宗初为皂隶，洪武特命为金华知县。李丞相言： 隶也，奈何为令？ 上曰： 兴宗勤而不贪，又善处事，儒与吏不及也，何有于县？ 后苏乏守，上曰： 莫如兴宗。 用之，有善政。
<strong>风度得如否</strong>
唐玄宗每访士，必曰： 风度得如九龄否？ 
<strong>文武魁天下</strong>
宋薛奕，兴化人，中武举第一。时同郡徐铎亦冠文科，神宗赐以诗，有 一方文武魁天下，万里英雄入彀中 之句。后于国变死难。
<strong>奖谕赐食</strong>
明王来巡按苏松，奉敕同侍郎周忱考察官吏，制词有请上裁语，来曰： 贪官污吏当去，宜即去之。奏请迟留，民益受弊矣。 三杨览奏曰： 王来明达治体。 遂易与之。由是贪暴望风引去。有巨珰陈武，奉太后懿旨，散经江南，要索百端，人人畏之。来收其榜，谓与诏书不合，拟劾之。珰哀祈得免。及还，诉于上。上问顾佐曰： 苏州巡按为谁？ 佐曰： 王来。 上曰： 记之。 及代还，佐引以奏，上加奖谕，赐食光禄。
<strong>赐金奉祀</strong>
汉朱邑官至大司农，卒。天子惜之，曰： 朱邑退食自公，无疆外之交，可谓淑人君子。 赐其子黄金百斤奉祀。
<strong>有唐忠孝</strong>
韩思复儿时，母为语父亡状，呜咽欲死。举茂才高第，家益贫，杜瑾以百绫飨思复，方并日食，而百绫完对不发。累迁襄州刺史，治行名天下。及卒，上手题其碑，曰 有唐忠孝韩长山之墓 。
<strong>骨格必寿</strong>
明宋讷，士至祭酒，严立学规。学录金文征嗾冢宰余移文，以老致仕。及陛辞，上讯知其故，诛熂及文征，讷居职如故。上恒谓讷骨格必寿，命画工绘其像。年八十余，终于官。上自制文祭之。后每思讷，举为教国子者法。命仍官其子复祖为司业。
<strong>不避艰险</strong>
昭烈与关羽、张飞，寝则同床，恩若兄弟；而稠人广座，侍立终日，随备周旋，不避艰险。
<strong>遂从不去</strong>
张良聚少年百人，道遇沛公。良数以《太公兵法》说沛公，沛公善之，尝用其策。良为他人言，皆不省。良曰： 沛公殆天授。 故遂从不去。
<strong>鱼之有水</strong>
刘备见诸葛亮于隆中，凡三往而始得，情好日密，关羽、张飞不悦。备解之曰： 孤之有孔明，犹鱼之有水也。 
<strong>安刘者必勃</strong>
汉高祖疾甚，吕后问曰： 陛下百岁后，萧相国即死，令谁可代之？ 曰： 曹参可。 问其次，曰： 王陵可。然陵少戆，陈平可以助之。陈平智有余，然难以独任。周勃重厚少文，然安刘氏者必勃也，可令为太尉。 
<strong>赐周公图</strong>
汉武帝以子弗陵年稚，察群臣，唯奉车都尉霍光忠厚，可任大事。乃使黄门画周公负成王朝诸侯以赐光。上病笃，霍光涕泣问曰： 如有不讳，谁当嗣者？ 上曰： 君未谕前画意耶？立少子，君行周公之事。 
<strong>去襜帷</strong>
汉刺史郭贺，官有殊政，明帝赐以三公之服黼黻冕旒，敕行部去襜帷，使百姓见其容服，以章有德。
<strong>一见如旧友</strong>
苻坚自立为秦天王，尚书吕婆楼荐王猛于坚。坚召猛，一见如旧友，语及时事，大悦，自谓如刘玄德之遇孔明也。
