<spanstyle= font-family:SimSun; ><strong>聂政姊</strong></span>
<spanstyle= font-family:SimSun; >聂政刺韩相侠</span>累，因自皮面抉目，自屠出肠。韩人暴尸购其名。其姊往哭之曰： 是轵深井里聂政也。以妾在故，自刑以绝其迹。妾敢畏死以泯贤弟之名！ 遂死于政尸之旁。
屈原姊女嬃，闻屈原放逐，来归，喻令自宽。乡人冀其见从，因名曰姊归。故《离骚》云： 女嬃之婵媛兮，申申其詈予。 
<strong>李绩姊</strong>
唐李绩性友爱，其姊病，尝自为粥，而釜燃辄燎其须。姊戒止之。答曰： 姊且疾，而嬃且老，虽欲进粥，尚几何？ 
<strong>班超妹</strong>
汉曹寿妻曹大家，闻超在绝域，妹为上书，乃征超还。
<strong>宋太祖姊</strong>
赵匡胤将北征，闻军中欲立点检为天子，走告家人。太祖姊方在厨，引面杖逐之，曰： 丈夫临大事，可否当自决。乃来恐吓妇女耶？ 太祖即趋出。
<strong>姚广孝姊</strong>
姚广孝以靖难功，封荣国公，谒其姊姚嬃。姚嬃阖门麾出之，曰： 做和尚不了，岂是好人？ 终拒不见。
<strong>骆统姊</strong>
络统值岁饥减食。姊问故，曰： 士大夫糟糠不足，我何心独饱！ 姊助粟若干，统一日散尽。
<strong>李燮姊</strong>
李文姬，固女。闻父危，泣曰： 李氏灭矣！ 密遣弟燮诣父门生王成而告之曰： 君执义先公，有古人之节。今以六尺委君，李氏存灭在此矣。 遂变服入徐，而成卖卜于市，阴相往来。比燮赦还，姊相对而恸，因戒之曰： 先公正直，为汉忠臣，虽死之日，犹生之年。慎勿以一言加梁氏。 闻者悲感。
<strong>季宗妹</strong>
季儿者，季宗之妹，任延寿之妻也。延寿怨季宗而阴杀之。赦免，季儿振衣求去。延寿曰： 汝其杀我！ 季儿曰： 杀夫不义，事兄之仇亦不义。与子同枕席，而杀吾兄，又纵兄之仇，何面目戴天履地乎？ 乃告女曰： 吾义不可留，又无所往。汝善视两弟！ 遂自经。
