珍珠经年油浸，及犯尸气色昏者，团饭中以喂鸡或鸭或鹅，俟其粪下，收洗如新。
鹅鸭粪晒干烧灰，热汤澄汁，以油珠绢袋盛洗之光净。
银丝器不可用杉木作盝盛，久之色黑。
代赭石作末和盐煮金器，颜色鲜明。
玉器如打破，以白矾火上熔化，粘之，补瓷器亦炒。
象牙如旧，用水煮木贼令软，洗之。
再以甘草煮水，又洗之，其色如新。
多年玉灰尘，以白梅汤煮之，刷洗即洁。
珠子用乳汁浸一宿，洗出鲜明。
象牙笏曲者，用白梅汤煮绵，令热，裹而压即直。
旧象牙箸煮木贼草令软，擦之，再以甘草汤洗之。
又法：以白梅洗之，插芭蕉树中，二三日出之，如新。
洗赤焦珠，木槵子皮热汤泡洗之。
研，萝卜汁浸一宿即白。
煮象牙，用酢酒煮之，自软。
