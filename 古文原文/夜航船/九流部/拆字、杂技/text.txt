<strong>朝字</strong>
开元时，有术士以拆字驰名。唐玄宗书一 朝 字，令中贵持往试之。术士见字，即端视中贵人曰： 此非观察所书也。 中贵人愕然曰： 但据字言之。 术士以手加额曰： 朝字，离之为十月十日，非此月此日所生之人，天人，当谁书也！ 一座尽惊，中贵驰奏。翌日召见，补承信郎，赐赍甚厚。
<strong>杭字</strong>
建炎间，术者周生，视人书字分配笔画，以判休咎。车驾往杭州时，金骑惊扰之余，人心危疑。执政呼周生，偶书 杭 字示之。周曰： 惧有惊报，虏骑相逼。 乃拆其字，以右边一点配 木 上，即为 兀术 。不旬日，果得兀术南侵之报。
<strong>串字</strong>
一士人卜功名，书一 串 字问周生，生曰： 不特登科，抑且连捷。 以串字有两中字也。果应其言。下科一人侦知之，往问功名，亦书一 串 字，周生曰： 亲翁不特不中，还防有病 。士人曰： 如何一字两断？ 周生曰： 前某公书串字，出于无心，故断其连捷；今书串字，出于有心，是 患 字也，焉得无病！ 
<strong>春字</strong>
高宗命周生拆一 春 字，周生言： 秦头太重，压日无光。 忤相桧，死于戍。
<strong>奇字</strong>
贾似道有异志。一术士能拆字，贾以策画地作 奇 字与之。拆术者曰： 相公之事不谐矣！道立又不可立，道可又立不成。 公默不语，遣之去。
<strong>也字</strong>
有朝士，其室怀娠过月，手书一 也 字，令其夫特问谢石。石详视谓朝士曰： 此尊阃所书否？ 曰： 何以言之？ 曰： 为语助者 焉哉乎也 ，固知是内助所书。 问： 盛年卅一否？以也字上为卅，下为一也。 朝士曰： 吾官欲迁动，得如愿否？ 石曰： 也字着水为池，倚马为驰。今池则无水，驰则无马，安能迁动？ 又问： 尊阃父母兄弟当无一存者，即家产亦当荡尽。以也字着人则是 他 字，今独见也并不见人；着土为 地 ，今不见土，故知其无人，并无产也。 朝士曰： 诚如所言。然此皆非所问者，所问乃怀娠过月耳。 石曰： 得非十三月乎？以也字中有 十 字，并旁二竖为 十三 也。 石熟视朝士曰： 有一事似涉奇怪，欲不言，则所问又正为此事，可尽言否？ 朝士请竟其说。石曰： 也字着虫为虵（蛇）字，今尊阃所娠，殆蛇妖也。然不见虫，则不能为害，石亦有药，可以下之，无苦也。 朝士大异其说，固请至家，以药投之，果下数百小蛇。都人益共奇之，而不知其竟挟何术。
<strong>囚字</strong>
郑仰田少椎鲁，不解治生，父母恶之，呼泣于野。老僧遇之，曰： 吾迟子久矣。 偕入山，授之青囊、壬遁诸之术，于是言祸福无不中。魏阉召之问数，指 囚 字以问。仰田曰： 此中国一人也。 阉大悦，出谓人曰： 囚则诚囚也！吾诡辞以逃死耳。 
<strong>洴澼纩</strong>
《庄子》：宋人有善为不龟手之药者，世以洴澼纩（洴澼，洗也。纩，绵也。有不龟手之药，而以洗绵为业）。客闻之，请买其方百金。于是聚族而谋曰： 我世为洴澼纩，不过数金；今一朝为鬻技，得百金，请与之。 客得之，以说吴王。吴王使之将，冬与越人水战，大败越人，裂地而封。夫不龟手，一也；或以封，或不免洴澼纩，则所用之异也。<br/>轮扁斫轮
《庄子》：齐桓公读书于堂上，轮扁斫轮于堂下，释凿问曰： 君之所读者，古人糟粕已夫。臣斫轮，不徐不疾，得之于心，应之于手，口不能言，有数存焉。臣不能以喻臣之子，臣之子不能受之于臣，行年七十而老于斫轮。 
<strong>屠龙技</strong>
《庄子》： 朱洴漫学屠龙技于支离，殚千金之产，以学屠龙，三年技成，而无所用其巧。 
<strong>象纬示警</strong>
王振劝上亲征瓦剌也先，百官伏阙上章恳留，不听。少顷居庸至宣府败报踵至，扈从连章留驾。王振大怒，皆令掠阵。至大同，振进兵益急，钦天监彭德清斥振曰： 象纬示警，不可复前。若有疏虞，陷乘舆于草莽，谁执其咎？ 振怒詈之，遂致土木之变。<br/>
