<strong>咄咄书空</strong>
晋殷浩被黜，谈咏不辍；虽家人，不见其有流放之感。但终日书空，作 咄咄怪事 四字而已。
<strong>胡椒八百</strong>
唐元载受贿，后事败，有司籍其家，钟乳五百辆，胡椒八百斛，他物不可胜计。
<strong>箪簋不饰</strong>
贾谊策： 古者大臣有坐不廉则废者，不谓不廉，则曰 箪簋不饰 。 
<strong>围棋献赂</strong>
蜀刺史安重霸，性贪贿。州民有油客邓姓者，资财巨万，重霸召与围棋，令侍立。下子过于筹算，终日不下数十子。邓倦立，且饥馁不堪。次日，又召。或曰： 本不为棋，何不献贿？ 邓献金三锭，获免。
<strong>拔钉钱</strong>
五代赵在礼令宋州，贪暴逾制，百姓苦之。后移镇永兴，百姓欣贺曰： 拔却眼中钉矣！ 在礼闻之，仍求复任宋州，每岁户口，不论主客，俱征钱一千，名曰 拔钉钱 。
<strong>捋须钱</strong>
南唐张崇帅庐州，所为不法，尝入觐，庐人曰： 渠伊想不复来矣！ 崇归，计日索 渠伊钱 。明年又入觐，盛有罢府之议，人不敢实指，道路相视，皆捋须相庆。崇归，又征 捋须钱 。
<strong>破贼露布</strong>
李义甫为相，杨行款白其赃私，诏司刑刘祥道与三司噪声，除名，流隽州，或作河道元帅。刘祥道破铜山大贼，李义甫露布榜于衢。
<strong>京师白劫</strong>
后魏元修义为吏部尚书，惟事贿赂，官之大小皆有定价。中散大夫高居呼为 京师白劫 。
