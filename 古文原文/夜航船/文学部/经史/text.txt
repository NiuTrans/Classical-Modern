<strong>十三经</strong>
易经、书经、诗经、春秋、礼记、论语、孝经、尔雅、左传、公羊、梁、周礼、仪礼。
伏羲始则龙马作易，神农始即其方列为八卦，帝王为传国之宝。
<strong>三易</strong>
夏易《连山》，其卦首艮；商易《归藏》，其卦首坤；《周易》首干。伏羲定卦名，文王为彖辞，周公为爻辞，孔子为《十翼》，而易道始备。
<strong>十翼</strong>
孔子作《十翼》：上《彖传》一，下《彖传》二，上《爻传》三，下《爻传》四，《文言》五，上《系辞》六，下《系辞》七，《说卦》八，《序卦》九，《杂卦》十。
<strong>洛书</strong>
伏羲始则元龟为 洛书 ，神农因之始制筮，黄帝因之始制卜。
<strong>河图</strong>
昔武库火，古 河图 始无传。今误以 洛书 为 河图 ，以莽时龟文为 洛书 。
商瞿子木始受《易》于孔子。秦失《说卦》三篇，河内女子始得之。
<strong>洪范九畴</strong>
天锡禹《洪范》九畴。初一曰五行，次二曰敬用五事，次三曰农用八政，次四曰协用五纪，次五曰建用皇极，次六日又用三德，次七日明用稽疑，次八曰念用庶征，次九曰向用五福，威用六极。
<strong>五行</strong>
一曰水，二曰火，三曰木，四曰金，五曰土。水曰润下，火曰炎上，木曰曲直，金曰从革，土爰稼穑。润下作咸，炎上作苦，曲直作酸，从革作辛，稼穑作甘。
<strong>五事</strong>
一曰貌，二曰言，三曰视，四曰听，五曰思。貌曰恭，言曰从，视曰明，听曰聪，思曰睿。恭作肃，从作乂，明作哲，聪作谋，睿作圣。
<strong>八政</strong>
一曰食，二曰货，三曰祀，四曰司空，五曰司徒，六曰司冠，七曰宾，八曰师。
<strong>五纪</strong>
一曰岁，二曰月，三曰日，四曰星辰，五曰历数。
<strong>三德</strong>
一曰正直，二曰刚克，三曰柔克。平康正直，疆弗友刚克，燮友柔克；沉潜刚克，高明柔克。
<strong>稽疑</strong>
稽疑建择立卜筮人，乃命卜筮。曰雨（其兆为水），曰霁（其兆为火），曰蒙（其兆为木），曰驿（其兆为金），曰克（其兆为土），曰贞（内卦为贞），曰悔（外卦为悔）。
<strong>庶征</strong>
曰雨、曰旸、曰燠、曰寒、曰风、曰时。五者来备，各以其叙，庶事蕃芜。一、极备凶，一、极无凶。曰休征，曰肃，时雨若；曰乂，时旸若；曰哲，时燠若；曰谋，时寒若；曰圣，时风若。曰咎征，曰狂，恒雨若；曰僭，恒旸若；曰豫，恒燠若；曰急，恒寒若；曰蒙，恒风若。
<strong>五福</strong>
一曰寿，二曰富，三曰康宁，四曰攸好德，五曰考终命。
<strong>六极</strong>
一曰凶短折，二曰疾，三曰忧，四曰贫，五曰恶，六曰弱。
<strong>三坟五典</strong>
三皇之书曰《三坟》，五帝之书曰《五典》。《抱朴子》云：《五典》为笙簧，《三坟》为金玉。少昊、颛顼、高辛、唐、虞之书谓之《五典》。坟，大也。三坟者，山坟、气坟、形坟也。山坟，言君臣、民物、阴阳、兵象。气坟，言归藏、发动、长育、生杀。形坟，言天地，日月、山川、云气，即伏羲、神农、黄帝之书。
<strong>九丘八索</strong>
九州之志曰《九丘》，八卦之说曰《八索》。
<strong>金简玉字</strong>
大禹登宛委山，发石匮，得金简玉字之书，言治水之要，周行天下。伯益记之为《山海经》。
<strong>六义</strong>
《诗经》有六义，一曰风，二曰赋，三曰比，四曰兴，五曰雅，六曰颂。
<strong>诗经传</strong>
卜商始序《诗》。辕固作传为齐诗。申公作训诂为鲁诗，浮丘伯授。毛苌作故训为毛诗，毛亨授。
<strong>五始</strong>
《春秋》义有五始，元者气之始，春者时之始，王者受命之始，正月者政教之始，公即位者有国之始。
<strong>三传</strong>
《左传》艳而富，其失也诬。《公羊》辨而裁，其失也俗。《梁》清而婉，其失也短。
<strong>二戴</strong>
汉宣帝时，东海后仓善说《礼》于曲台殿，撰《礼》一百八十篇，曰《后氏曲台记》。后仓传于梁国。戴德及德从子圣，乃删后氏记为八十五篇，名《大戴礼》；圣又删《大戴礼》为四十六篇，为《小戴礼》。其后诸儒又加月令、明堂位、乐记三篇，为四十九篇，则今之《礼记》也。
<strong>毛诗</strong>
荀卿授汉人鲁国毛亨作训诂传以授赵国毛苌。时人以亨为大毛公，苌为小毛公，以二公所传，故名《毛诗》。
<strong>汲冢周书</strong>
《束皙传》：晋太康二年，汲县人盗发安厘王冢，得竹书数十车，蝌蚪文字杂写经书。皙为著作，随宜分析，皆有考证，曰 汲冢周书 。
<strong>乐记</strong>
汉文帝始得窦公所献周公大司乐章，河间献王与毛生采作《乐记》。
<strong>漆书</strong>
杜林于西川得漆书古文《尚书》一卷。卫宏、徐巡来学，林授于二子，后遂得传。
<strong>壁经</strong>
鲁公王坏孔子故宅，欲以为宫，闻壁中琴瑟丝竹之声，得古文《尚书》。武帝乃诏孔安国较定其书。
<strong>断书</strong>
孔子断书百篇，鲁恭王始得孔胜所藏于壁，定五十九篇，伏生称为《尚书》。
<strong>石经</strong>
汉灵帝熹平四年，蔡邕与大史令单彪等，正定五经，刊石，谓之石本五经。衡阳王钧始细书，为巾箱五经。
<strong>集注</strong>
《易经》程注、朱注。《诗经》朱注。《书经》朱熹婿蔡沉注。《春秋》今从胡传。《礼记》陈皓注。皓字青莲，以其娶再醮，故不入孔庙。
<strong>武经七书</strong>
孙子、吴子、尉缭子、司马兵法、李靖、三略、六韬。
<strong>佶屈聱牙</strong>
韩愈《进学解》曰： 周诰殷盘，佶屈聱牙；《春秋》谨严；左氏浮夸；《易》奇而法；《诗》正而葩。 
<strong>入室操戈</strong>
《郑玄传》：任城何休好《公羊》学，着《公羊墨守》、《左氏膏盲》、《梁废疾》郑玄乃发《墨守》，针《膏盲》，起《废疾》。休见而叹曰： 康成入吾室，操吾戈，而伐吾乎？ 
<strong>二十一史</strong>
司马迁《史记》、班固《前汉书》、范晔《后汉书》陈寿《三国志》、唐太宗《晋书》、沈约《宋书》、萧子显《南齐书》、姚思廉《梁书》、《陈书》、魏收《北魏书》、李百药《北齐书》、令狐德芬《后周书》、李延寿《南史》（宋、齐、梁、陈）、《北史》（魏、齐、周、隋）、魏征《隋书》、宋祁、欧阳修《唐书》、欧阳修《五代史》、脱脱《宋史》、《辽史》、《金史》、宋濂《元史》。
<strong>亥豕</strong>
子夏见读史者曰： 晋师伐秦，三豕渡河。 子夏曰： 非也，己亥渡河耳。 问之鲁史，果然。
<strong>无一字潦草</strong>
司马温公作《资治通鉴》，草稿数千余卷，颠倒涂抹，无一字潦草。其行己之度，盖如此。
<strong>瓢史</strong>
梁有僧，南渡赍一葫芦，有汉班仲坚《汉书》草稿，宣城太宗萧琛得之，谓之瓢史。
<strong>即坏己作</strong>
陈寿好学，善著述。少仕蜀，除著作郎，撰《三国志》。当时夏侯湛等多欲作《魏书》，见寿所着，即坏己作。
<strong>探奇禹穴</strong>
太史公曰：迁二十四南游江、淮，上会稽，探禹穴，窥九疑，浮于沅、湘；涉汶、泗，讲业齐，鲁之都，观孔子之遗风，过梁、楚以归，乃石室之书作《史记》。
<strong>诸子</strong>
有一百八十九家故曰百家。
<strong>石勒读史</strong>
石勒目不知书，使人读史，闻郦食其请立六国后，曰： 此法当失，何以有天下！ 及闻留侯谏，乃曰： 赖有此耳！ 
<strong>修唐书</strong>
宋祁修《唐书》，大雪、添帟幕，燃椽烛，拥炉火，诸妾环侍。方草一传未完，顾侍姬曰： 若辈向见主人有如是否？ 一人来自宗室，曰： 我太尉遇此天气，只是拥炉，下幕命歌舞，间以杂剧，引满大醉而已。 祁曰： 自不恶。 乃阁笔掩卷起，遂饮酒达旦。
<strong>下酒物</strong>
苏子美豪放好饮，在外舅杜祁公家，每夕读书，以一斗酒为率。公密觇之，苏读《汉书·张良传》 与客狙击秦皇帝 ，抚案曰： 惜乎击之不中！ 遂满饮一大白。又读至 良曰：始臣起下邳，与上会于留，此天以臣赐陛下 ，又抚案曰： 君臣相得，难遇如此！ 复举一大白。公笑曰： 有如此下酒物，一斗不足多也！ 
<strong>修史人</strong>
李至刚修国史，只服士人衣巾，自称 修史人李至刚 。馆中诸公闻之，大笑，呼为 羞死人李至刚 。
<strong>七十二人传</strong>
孔安国撰孔子弟子，七十二人。刘向撰《列仙传》，七十二人。皇甫士安撰《高士传》，亦七十二人。陈长文撰《耆旧》，亦七十二人。
<strong>索米作传</strong>
陈寿尝为诸葛武侯书佐，受挞百下；其父亦为武侯所髡，故《蜀志》多诬罔。又丁※、丁仪有盛名于魏，寿谓其子曰： 可觅千斛米见与，当为尊公作一佳传。 丁不与，竟不为立传。
<strong>雷震几</strong>
陈子桱作《通鉴续编》，书宋太祖废周主为郑王。雷忽震其几，陈厉声曰： 老天便打折陈子桱之臂，亦不换矣！ 
<strong>直书枋头</strong>
孙盛作《晋春秋》，直书时事。桓温见之，怒谓盛子曰： 枋头诚为失利，何至乃如尊公所言！若此史遂行，自是关君门户事。 其子遽拜谢，请改之。时盛年老家居，性愈卞急。诸子乃共号泣稽颡，请为百口计。盛大怒，不许。诸子遂私改之。
<strong>为妓詈祖</strong>
欧阳永叔为推官时昵一妓，为钱惟演所持，永叔恨之，后作《五代史》，乃诬其祖武肃王重敛民怨。睚眦之隙，累及先人，贤者尚亦不免。
<strong>心史</strong>
郑所南作《心史》，丑元思宋，以铁函重匮沉之古吴眢井。至明朝崇祯戊寅凡三百五十六年，而此书始出。
<strong>明不顾刑辟</strong>
孙可之曰： 为史官者，明不顾刑辟，幽不见鬼怪，若梗避于其间，其书可烧也。 
<strong>五代史韩通无传</strong>
苏子瞻问欧阳修曰： 五代史可传后也乎？ 公曰： 修窃于此有善善恶恶之志。 子瞻曰： 韩通无传，乌得为善善恶恶乎？ 公默然。
<strong>赵盾弒君</strong>
赵穿弒灵公，宣子未出境而复。太史书曰： 赵盾弒其君。 宣子曰： 不然。 对曰： 子为正卿，亡不越境，反不讨贼，非子而谁？ 孔子曰： 董狐，古之良史也，书法不隐。 
<strong>史评</strong>
《晋书》、《南北史》、《旧唐书》，稗官小说也。《新唐书》，赝古书也。《五代史》，学究史论也。宋元史，烂朝报也。与其为新书之简，不若为《南北史》之繁；与其为《宋史》之繁，不若为《辽史》之简。<br/>
