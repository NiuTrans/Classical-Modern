<strong>没字碑</strong>
五代任圜曰： 崔协不识文字，虚有其表，号没字碑。 
<strong>腹负将军</strong>
晋党进官太尉，目不知书。一日，扪腹语曰： 吾不负汝！ 一家妓应曰： 将军不负此腹，但此腹负将军耳。 
<strong>视肉撮囊</strong>
庄子曰： 人而不学，谓之视肉；学而不行，谓之撮囊。 
<strong>马牛襟裾</strong>
人不通古今，牛马两襟裾。
<strong>书簏</strong>
晋傅迪广读书而不解其义，唐李德淹贯古今，而不能属辞，皆谓之书簏。
<strong>杕杜</strong>
李林甫不识杕杜字，谓韦陟曰： 此云杕杜，何也？ 陟俯首，不敢应。
<strong>金根车</strong>
韩退之子昶，性暗劣，为集贤校理。史传有 金根车 ，昶以为误，改 根 为 银 ，愈责之。
<strong>弄獐</strong>
唐姜度生子，李林甫手书贺之曰： 闻有弄獐之喜。 客视之，掩口笑。东坡诗： 甚欲去为汤饼客，却愁错写弄獐书。 
<strong>蹲鸱</strong>
张九龄一日送芋于萧炅，书称 蹲鸱 。萧答云： 惠芋拜嘉，惟蹲鸱未至。然寒家多怪，亦不愿见此恶鸟也。 九龄以视座客，无不大笑。
<strong>纥字</strong>
鲁臧武仲名纥，孔子父叔梁纥（纥音恨发切，恨兴轩辖），而世多呼为 核 。萧颖士闻人误呼武仲名，因曰： 汝纥字也不识！ 
<strong>伏猎</strong>
萧炅为侍郎，不知书，常与严挺之书，称伏腊为伏猎。挺之笑曰： 省中岂容伏猎侍郎乎？ 乃出之。
<strong>春菟</strong>
桓温篡位，尚书误写 春搜 为 春菟 ，自丞相以下皆被黜。
<strong>目不识丁</strong>
唐张弘靖曰： 天下无事，尔辈挽两石弓，不如识一个字！ （ 个 字误书 丁 字，以其笔画相近也。）
<strong>行尸走肉</strong>
《拾遗记》： 任末曰：人而不学，乃行尸走肉耳！ 
<strong>心聋</strong>
《列子》：人不涉学，犹心之聋。
<strong>白面书生</strong>
宋太祖欲北征，沉庆之谏不可。江湛之曰： 耕当问奴，织当问婢。今欲伐国，而与白成书生谋之，曷克有济？ 
<strong>口耳之学</strong>
《杨子》： 小人之学也，入乎耳，出乎口；口耳之间，则四寸耳，曷足以美七尺之躯哉！ 
