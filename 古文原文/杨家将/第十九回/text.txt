<strong>瓜州营七郎遭射胡原谷六使遇救</strong>
却说杨延嗣回爪州行营，见潘仁美泣曰： 吾父被番兵困于陈家谷，望招讨急发兵救之。不然，生死决矣！ 仁美曰： 汝父子素号无敌，今始交兵，便来取救耶？军马本有要备，我营难以发遣。 延嗣大惊曰： 吾父子为国家计，招讨何以坐观其败乎。 仁美令左右推出帐外。
延嗣立地骂曰： 无端匹夫！使我若得生还，与汝老贼势不两立！ 仁美大怒曰： 乳臭竖子！仇恨莫报。今杀伐之权在我，尔竟来寻死路那？ 乃令左右缚于高处射之。军校得令，将延嗣系于舟樯之上。众军齐齐发矢，无一箭能着。仁美惊曰： 真乃奇异！何众人所射，皆不能中？ 延嗣听得，自思难免，乃曰： 大丈夫临死，有何惧哉？只虑父兄存亡未卜。 因教射者： 可将吾目蔽障，射方能中。 众军依言，遂放下，割其眉肉，以蔽其眼，然后射之。可怜杨七郎万箭着身，体无完肤，见者无不哀感。后人有诗叹曰：
万马军前建大功，斩坚入阵见英雄。如何未遂平生志，反致亡躯乱箭中？潘仁美既射死杨七郎，令将其尸抛于黄河去了。忽报： 番兵困住杨业于陈家谷，杨业已死。今枭其首级，杀奔西营来了。 仁美大惊曰： 番兵众盛难敌，若不急退，必遭所擒。即下令拔营起行。刘君其等心胆坠地，连夜走回汴京而去。
番兵乘势追杀一阵。宋兵死者大半，委弃辎重、盔甲，不计其数。萧挞懒既获全胜，乃屯止蔚州，遣人报捷于萧后，不提。
却说杨延昭部下陈林、柴敢，因交兵乱后逃匿于芦林中，直待番兵退去，二人乃沿岸而出。忽见上流头浮下一尸，将近岸边，二人细视之，位曰： 此是杨七郎小主官，因何遭乱箭所射？ 位声未止，忽岸侧一骑，急跑来到。陈、柴正待走避，骑已近前，乃杨延昭也。因见陈、柴二人，问曰： 汝等缘何在此？ 陈林曰： 战败避于此处，正欲寻访本官消息。不想见河中浮一尸来，却是七郎君，满身是箭，体无完肤，不知被谁所害。 六郎下马，仰天号泣曰： 吾父子为国尽忠，何以遭此劫数？此必是问仁美取救兵，言语相激，致被老贼所害。 因令陈、柴捞起尸首，就于岸上埋讫。陈林曰： 本官今日要往何处？ 延昭曰： 汝二人可随处且安身。吾密向小路，探听我父消息。若只困在谷中，须漏夜入汴京取救；倘有不测，此仇亦当报也。 陈、柴从其言，三人洒泪而别。
只说杨延昭单骑人谷中，至半途，遇见二樵夫，问曰： 此是何地名？ 樵夫曰： 转过谷之东壁，乃幽州沙漠之地，前去便是胡原。 延昭听罢，轻骑来到其处。只见死尸重叠，皆宋军部号，嗟呀良久。近李陵碑边，一将横倒子地，留下腰绦一条，延昭细视之，乃是其父所系也，因抱尸而哭曰： 皇天不佑吾父子，致使丧于兵革，何不幸若是哉？ 乃掩泪，将所佩剑掘开沙土埋之，上留断戈为记。复勒马出原口，已被番将张黑嗒拦住，高叫曰： 来将何不下马投降？以免一死。 
延昭大怒，挺枪直取番将。二人交锋，战上数合，四下番兵围绕而来，延昭虽勇，寡不敌众。正在危急之间，忽山后一将杀来，手起一斧，劈黑嗒于马下。杀散番兵，下马来见延昭，乃五郎延德也。兄弟相抱而哭。延德曰： 此处贼敌所在，可随我入山中商议。 遂邀六郎到五台山。
进方丈中坐定。延昭曰： 自与哥哥幽州散失，一向存亡未审，今日如何在此？ 延德曰： 当日爹爹保銮驾出东门，我同众兄弟与番兵鏖战，势已危迫。自为脱身之计，削发投入五台山为僧。日前望见陈家谷杀气连天，人道辽宋交锋。自觉心动，因下山观视，不想恰遇吾弟在急难中。 延昭位诉七郎与父之事。延德不胜悲悼，乃曰：， 至亲之仇，不可不报。 延昭曰： 小弟当于御前雪明父、弟之冤。 是夕，在寺中过了一宵。次日辞延德，自投汴京而行。
声息传入汴京，太宗听知杨业战殁，宋师败觑，急集文武议曰： 杨业父子，忠勤于国。今闻其死于王事，朕甚悼焉。 八王进曰： 近有呼延赞回京备办粮草，对臣言：主帅潘仁美，与杨业不睦。臣便虑其败事，今果然矣。陛下当究仁美丧师之由，与后人知所惩戒。 太宗然其奏，因下诏群臣，专究其事。
仁美闻此消息，坐卧不安，与刘君其议曰： 今朝廷专要究吾败军之故。人传杨六郎将赴京陈诉其事。倘主上知此情，呼延赞力为之证，我等全族难保矣。 君其曰： 事不宜迟，若待举发，百口无以分诉。乘今六郎未到，可密遣人于黄河渡候之，谋事于外，所谓斩草除根，免得萌芽再发。 仁美从之，即遣心腹军人，密往黄河渡等候去了。
却说杨延昭自离五台山，望大路进发。到一山林，忽听数声鼓响，走出二十余人，拦住去路，叫曰： 你若要经过，留下买路钱。 延昭抬头视之，见为首二人，问曰： 来者莫非陈林、柴敢乎？ 陈、柴听得，即忙近前拜曰： 原来是本官也。 遂邀六郎入寨中，道知： 自别本官后，夺得此处安身。不想早是相遇。 延昭将父死情由道知，因言要赴京，于御前告明主帅不应救兵之由。陈林曰： 喜得本官道出其事。今有潘招讨正防本官告状，特差数十健军，于黄河渡等待本官。此间另有一处可赴汴京，当着人送本官从小路而去，方保无虞。 延昭听罢，乃曰： 事不偶然，此贼害吾一家，今又来谋我那。 遂在寨内过了一宵。次日，陈林令手下密送六郎从雄州而去。
话分两头。却说幽州萧后得萧挞懒捷报，决意要图中原。有内官玉钦者，本朔州人，自幼入宫恃萧后，为人机巧便佞，番人重之。钦乃密奏曰： 中原一统之地，谋臣勇将，不可胜数。区区一战之功，安能便取天下哉？臣有一计，不消一年，使中原竟归陛下，宋人缩首无计矣。 后曰： 卿有何计，若是其妙？ 王钦曰： 臣装作南方之人，投为进身之计。若得成事，必知彼处动静，兵数强弱，国之利害，密遣人报知陛下。然后，乘其虚困，举兵南下，可收万全之功，何患江山不属陛下哉？ 后闻钦奏，大悦曰： 若果成事，当以中原重镇封汝。 
次日，萧后与群臣计议，左相萧天佑奏曰： 王钦此计可行，乞陛下允之。 后因下令即行。王钦准备齐整，来辞萧后。萧后看见笑曰： 卿装作南人，真无异矣。然此去须宜机密。 王钦曰： 臣自有方略。 即日辞后出燕京，径望雄州而来。
且说杨延昭望雄州进发，时值五月天气，途中炎热。来到绿芜亭，歇下行杖，正靠栏杆而坐。未片时，遇见一人来到，头戴黑纱中，身穿绿罗衣，系一条双鞭黄丝绦，着一双八比青麻鞋，恰似儒家装束。将近亭中，延昭迎而揖曰： 先生从何而来？ 其人答曰： 小可朔州人氏，姓王名钦，字招吉。幼读古今，居于此地。今将往中原，求取进身，不想遇见阁下。动问高姓大名？ 延昭不隐，道知本末，且言胸中冤屈之事。招吉听罢，愤然曰： 既君父子若此忠义，被人谋害，何不于御前诉雪其冤，而乃徒自伤悲那？ 延昭曰： 小可正待赴京诉明，只缘无人会做御状，以此迟疑未决。 招吉曰： 此非难事，既足下有此冤枉，小生当罄其所学，为君作之。 延昭下拜曰： 君若肯扶持，真乃万千之幸也。 即邀招吉到馆驿中，备酒醴相待。
席上，延昭诉他平日之事。招吉嗟呀不已，乃问曰： 君所陈诉，当以谁为罪首？ 延昭曰： 招讨潘仁美同部下刘君其、米教练等，主谋害我父子，是以数人皆难放过。 招吉然其言，乃誊出状稿，递与延昭视之。果是情辞激切，婉转悲悼。延昭视罢，喜曰： 此足以雪我冤矣。 酒阑，招吉辞延昭而去。延昭曰： 当与足下于汴京相会。 招吉应诺。
二人既别，延昭将状词写正明白，径赴京都。不想缉探人已将此消息报与潘仁美。仁美大惊，乃召刘君其等商议。君其曰： 先发者制人，后发者制于人。不如进一道表章，奏知杨业父子，邀功贪战，几败国事，今延昭又越伍逃走。圣上闻奏，必先诛之。 仁美曰： 此计甚妙。 即日具表奏知朝廷去了。
当日杨延昭来到京师，正值七王元侃行驾出朝，延昭取出御状，拦驾称冤陈告。左右捉住，正待绑缚，七王喝声： 不许动作，且允其告。 侍从即接其状词。七王令带入府中。延昭随车驾人寿王府，伏于阶下。七王将口词审过一遍，再将御状细细视之，内中词语明切，刀笔精利。叹曰： 作此词者，真有治世之才。 因问： 此状出谁之手？ 延昭不敢隐，将王钦来由道知。七王喜曰： 孤正要得如此之人，既他来求进身，当取用之。 又问： 此人今在何处？ 延昭曰： 寓居汴京东角门龙津驿中。 七王听罢，乃曰： 汝之冤枉，实是国家重事，此处难以决问。可于阙门外击登闻鼓，与圣上知之，则可为理矣。当速去，勿被奸人所觉。 延昭接过御状，拜辞七王，径趋阙门外来。七王自遣人于驿中寻取王钦。不提。
