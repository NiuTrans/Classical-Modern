<strong>孟良智盗骕骦马岳胜大战萧天佑</strong>
却说孟良装作樵人，来到胡原谷，寻觅令公骸骨，全无下落。忽遇一老番卒经过，孟良作番语问曰： 此处有杨令公骸骨，今缘何遗失无存？ 番人答曰： 一月之前，幽州萧娘娘已令人掘取，迁葬于红羊洞去了。 孟良听罢，思忖曰： 专来干此功劳，若不得骸骨，亦难以回去，不如径入幽州，徐图计较。 遂假装番人，望幽州而行。
数日之间，将近其境，遇见一渔父来到。孟良问曰： 汝要入城否？ 渔父曰： 赶明日献鱼，如何不入城？ 孟良曰： 献甚么鱼？ 渔父曰： 八月二十四日，乃萧娘娘寿诞，例当进献鲜鱼奉贺。今朝是二十三日，明日侵早要进。 孟良听罢，暗喜曰： 中我计矣。 乃曰： 我番帅喂马者，亦要入城，当与公同往。 渔父在前，行不效步，孟良抽出利刃，将渔父一刀杀死，撇了尸首，剥下渔人衣服、牙牌穿戴着，提鱼在于，径入城中。守门番军见孟良称说贺寿者，搜检牙牌是实，径放他进。
次早，萧后娘娘设朝，众文武称贺毕。阍门大使奏曰： 今有黄河渔户进上鲜鱼，未敢擅入。 萧后下旨，召入金阶下。孟良献上其鱼。后曰： 此鱼比往年小，鳞又不新鲜，如何敢进于我？ 孟良奏曰： 臣每年进者虽大，皆非美味。此鱼极是难得，近日于河中网取，养之池内数日，盖因天气乍热，其色不鲜。然滋味实与凡品不同，请万岁试尝之，便见端的。 后喜而笑曰： 言之有理。汝且退，须待过却圣节，各员役一同赏赐，然后回家。 孟良喜不自胜，拜辞而出。萧后令有司官排下筵宴，赏赐在廷文武。是日，宫中大吹大擂，丝竹和鸣，君臣尽欢而饮。前人曾有《西江月》词为证：
断迢一生惟酒，摒除万事无过。远山横黛蘸秋波，不饮防人笑我。花病等闲瘦弱，春愁没处这拦。杯行列手莫留残，不道月斜人散。
群臣夜静乃散，次日，众臣趋朝谢宴毕。忽近臣奏知： 今有西凉国进贡中朝骕骦良马一匹，路经幽州地界，被守官夺得送来， 萧后命牵进其马，视之，果是好匹骏骑：碧眼青鬃，毛卷红纹，四蹄立处，高有六尺。后曰： 此马果是难得， 下命有司，用心喂养，以备出入。有司承命牵出。不提。
孟良闻此消息，密往厩中视之，称赞不已。自思： 先偷取骸骨，然后计较此马。 径抽身来到红羊洞中，旷野所在，见一土墩，旁有小碣，上写了 令公冢 。盂良待至昏黑，掘开家墩，下有石匣安贮。孟良解了包袱，开匣取骨，包藏停当，忙走出洞中。却被番人捉住，搜检包裹，问曰： 汝是何人，敢来做此勾当呀？必是宋朝细作。汝从何处发掘而来？ 孟良位曰： 小人不是细作，乃渔父矮张也。日前献鱼上朝庆寿，蒙太后敕旨，留我父子赐宴。吾父因见皇封御酒，多吃了几杯，不料醉死。路途遥远，只得将尸首焚化，带取骸骨归葬。岂有细作，敢来此处寻死？ 言罢哭之甚哀。番军信其言，遂放之，令其速走。
孟良得脱，急归至驿中，将骸骨藏好。次日，带些毒药，复来马厩边，见番人正值煮豆喂养。孟良装作番人一般，近槽边撒下毒药，径回去了，其马中着毒药，即时不食。喂养军人报知司官。司官急奏萧后知道。后曰： 此马不食，莫非汝等调养失宜之故？ 司官奏曰： 贵相良骏，本难调护，既不食，必有病。乞陛下圣旨，召募有能医治者，重赏以爵，或得识其性者，用之保护，可万全矣。 萧后允奏，即出下榜文，招募善能医马之人。
旨令既出，孟良听此消息，思曰： 此计若成，带得此马献君，诚此来之大功也。 径来揭取榜文。守军捉见萧后。萧后问曰： 汝能医治骏马那？ 孟良曰： 臣即前日进鱼之人，亦晓医马。不消一二日，管保医好此马。 后曰： 汝若医得平复，当封汝重职。 孟良拜命而出。有司引良到厩里看视马病。孟良既到，细看，乃曰： 此马中毒已深，当急治其标，然后治其本。 有司然其言，原来孟良所放药沫，只是一味麻药。若教中了，即不能开口，便似有病。直至将麻药洗去，撒下香豆，那马立地吃尽。过了一宵，平复如初。
司官奏知萧后： 其马已平复无恙。 萧后大悦，即宣进孟良，谓曰： 医好良马，卿之功也。燕州缺一员总管，就封卿此职。 孟良谢恩。自思： 我本为此马之故，费却几多心力。总管非我所愿。 即生一计，奏曰： 蒙陛下深恩，赐臣官职。缘此马虺聩初瘥，血脉未固，若不随宜调之，恐又再发，便难调治。当与臣带往州所，驰骋几日，方保无再发之虞。 太后曰： 卿言极有理。 因令将此马与孟良带往燕州而行。孟良得旨，叩首辞出，就往驿中取过骸骨，跨马跑出幽州，星夜逃回佳山寨而去。有诗为证：骕骦良骥带将来，壮士奇谋亦勇哉！
本为忠勤能报主，临行又带令公骸。
逻骑报入幽州，萧后知之大惊曰： 却被奸人所算矣。 即遣萧天佑率轻骑五千追之。萧天佑得旨，部骑出幽州，如风送行云赶来。
却说孟良已离幽州二百里程途，望三关不远。回顾后面，尘土遮天，旌旗蔽日，知是番人追赶，急走至关口。早有哨军认得孟良，连忙报入寨中知道。六郎闻此消息，急令岳胜、焦赞等出兵接应。岳胜部众前来，恰遇孟良走得汗流满面而来，叫曰： 后头番兵追紧，汝宜仔细。 岳胜曰： 汝先上关，我自抵住敌兵。 孟良径跑马入寨中去了。岳胜摆开队伍。
霎时，番帅萧天佑挺枪跃马而来，厉声大骂曰： 贼人盗我大辽骕骦良骥，好好献还，饶你残生。不然，踏上关来，寸草不留。 岳胜怒曰： 番蛮敢来相撩耶！ 即舞刀跃马，直取番将。萧天佑举枪还战。二人斗上四十回合。焦赞喊声如雷，率轻骑从旁攻入。番将前后受敌，势力不加，拨马走回。焦赞乘势掩之。北兵大败，自相蹂踏，死者不计其数。岳胜等直追至澶州界上，乃收军回营，来见六郎，道知杀败番兵之事。
六郎既见孟良，又闻杀赢番兵，大喜，问孟良因何私往幽州？孟良将其本末详细道知。六使拜谢孟良曰： 既蒙大德，取还吾考令公之骸，即当与吾母令婆知道，然后安葬先莹；并将此马献与主上请功。 分遣已定，差人带领骕骦，径诣广京，进见真宗。
真宗得此良马，大悦，谓群臣曰： 延昭才守三关，近得捷音，收伏良将三员，今又夺得良马来献，其功不小，朕当重赏之。 八王奏曰： 杨郡马忠勤为国，陛下赏之实当。 帝径遣使臣，赍缎匹羊酒，前诣佳山寨，赏赐郡马。不提。
忽近臣奏知： 番兵寇打澶州，为边庭患，乞朝廷定夺。 真宗问曰： 番兵犯界，当令谁部兵退之？ 八王曰： 澶州近三关地方，若敕郡马退敌，管教成功。 帝允奏，乃下敕，着杨六郎抵御北兵。使臣领旨，径诣佳山寨宣读。六郎得赐缎匹羊酒，尽俵分部下。召诸将议曰： 今番兵屯止澶州，近为边息，朝廷敕我等御之。汝众人当用力向前，不宜造次。 孟良进曰： 此患是小人惹来，我当率兵迎敌。 六使曰： 萧天佑北番名将，汝引兵先行，吾率众相应。 孟良领兵去了。又唤过岳胜谓曰： 汝引马军一千出关，俟战酣力乏，可冲阵击之。 岳胜引众而行。杨六使分遣已定，自领马军二千，随后救应。
飞骑报人番帅军中。萧天佑与耶律第议曰： 太后令旨，着我部兵来追贼人，今已走入关中，访得乃是巨贼孟良也，今要来与我放对。汝众人各宜用力，取得马复回，主上必有重赏。 耶律第曰： 主帅不须挂念，凭我众人之力，务要成功而回。 天佑下令已定。次日平明，于平川旷野，排开阵势。宋兵摇旗鼓噪而来。孟良全身贯带，绰斧立于阵前，高叫曰： 番贼不即退去，必来丧其命矣。 萧天佑怒骂： 偷马之贼！尚敢来斗耶？ 即举枪直奔孟良。孟良舞斧迎之。两下呐喊。
二人战上三十余合，不分胜负。番将耶律第提刀纵骑，冲出助战。忽山后一声鼓响，岳胜一军杀出。萧夭佑力敌孟良，岳胜战住耶律第，四将鏖战。天佑勒马佯走。孟良不舍，骤马追之，抡巨斧望番将劈面砍来。萧天佑金光灿起，斧不能伤。孟良大惊，跑马走回。番将复马杀来，宋兵披靡，四散逃走。岳胜部下先溃，抛了敌将，与孟良径奔关下。天佑见前面杀气连天，知有伏兵，乃收军还营。
孟良回至寨中，见六郎，道知萧天佑之事。六郎曰： 世上有此异事？吾明日亲上阵，便知端的。 着令陈林、柴敢守寨：岳胜率刘超、张盖先战；盂良、焦赞领王琪、孟得等分左右翼而出。众将得令，各整备交锋。不提。
却说萧天佑在军中召部下同议曰： 孟良、岳胜，英雄之将；且部下皆八寨强徒，都能争斗。若不以智胜之，徒战无益也。离此三十里，有双龙谷，两边山势险峻，只有一条小路可通雁岭，岭下便是幽州之野。先得一人引步军埋伏于此，赚敌人进入，即出围之，不消半月，皆饿死于谷中矣。 耶律第应声曰： 小将愿一往。 天佑曰： 汝去最好。 即付与步军二千，耶律第去了。又召过黄威显曰： 汝率骑军一千，于雁岭下多张旗帜。候敌人进入谷中，垒断其路。 威显亦领计去了。
