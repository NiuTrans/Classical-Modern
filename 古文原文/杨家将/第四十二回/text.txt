<strong>杨郡马议取北境重阳女大闹幽州</strong>
却说杨六使鼓勇杀来，张猛纵马再战，未及数合，被六使一枪刺死。部下番兵，为三关壮勇屠戮殆尽。宗保军马赶到，合兵一处，会议要乘势赶去。适木易一骑飞到，叫曰： 吾弟须调回人马，救取谷中朝臣。幽州精兵尚多，待我杀回，内中取事，一举可定。 六使然其言，即放木易军马杀过，部众攻入谷中。
时韩君弼听知北军战败，撒围奔走。孟良拍马当先，正遇着敌将，两骑相交，一斧砍为两段。谷中岳胜、焦赞等乘势杀出，番兵死者不可胜数，遂救了十大朝臣。此一回北兵败衄，折去四国人马共十二万，丢弃辎重牛马无算，尸横散乱，血满长川。有诗为证：
北兵败衄尸交横，断戟残戈日半曛。
过客莫言当日事，马蹄余血下荒坟。
杨六使调集军马，人人各上其功，六使下令，将所擒番兵，尽行斩首号令讫。八王等称贺曰： 若非郡马救援，非惟朝臣不保，且损圣上威望也。 六使曰： 圣上正以殿下被困，忧愁屡日，特遣呼将军与小儿部兵救应。已赖洪福，杀得他垂首丧气而去。 八王曰： 间外之事，君命有所不受。萧后屡为边患，可乘破竹之势，直捣幽州，取舆图而归，诚乃大机会也。 六使曰： 殿下不言，小可正待禀知。四兄曾道，幽州精兵尚多，彼今内中取事。正宜发兵应之，管教成功也。 八王曰： 但凭尊意行之，朝廷重事，我当承受。 六使乃下令唤过岳胜、孟良、焦赞部兵先进，八娘、九妹、杨宗保为前后救应，呼延赞保朝臣为监军。分遣已定，岳胜等率兵长驱而进。
是时，萧后走归幽州，忧愤无计。耶律休哥进曰： 胜败兵家之常，娘娘不必忧虑。城中粮草，有十余年之积；精兵猛将，不下数十万。宋军若退则止；倘再来侵扰，当与决一雌雄，成败未可知矣。 后曰： 四国之兵，丧将尽矣，尚何望克敌哉？不如纳降，以救一方生命。 张丞相曰： 娘娘何因此一败而自倒志气哉？大辽自晋朝以来，中原仰惧；今虽一时挫衄，犹足称霸。待宋兵再来，臣等背城一战，管取报仇。 道未罢，入报木易驸马杀回。后宣入问曰： 我正虑驸马被宋人所袭，何以后来？ 木易奏曰： 臣屯西南营，困住十大朝官。比闻北兵战败，待出兵救之，谷中宋军杀出，那时娘娘车驾已离正营，臣力战宋兵，致在后也。 后曰： 宋兵声势何如？ 木易奏曰： 近闻得要来围困幽州，娘娘须提备之。 忽哨马入报： 宋兵云屯雾集，将幽州城围绕三匝，水泄不通，乞娘娘作急定夺。 萧后失色。木易曰： 娘娘勿虑，凭臣等一派军将，定将宋兵杀退。 后曰： 卿等用心迎战，不宜造次。 木易领命而退。
话分两头。却说河东庄令公有一女，号称重阳女，盖因九月初九日诞生，故取是名。幼有勇力，武艺精通。曾许嫁与杨六使，奈缘兵戈阻道，耽搁亲事。及闻十大朝官校园，就举兵来救，且寻旧约。当下兵行之际，哨报：杨六使杀退了番兵，攻围幽州未下。重阳女听罢大喜曰： 得此好机会，见夫君必矣。 即率所部诣宋营，令人报知六使。六使猛省曰： 此事吾亦记得，值国事倥偬，音问不通，今既部兵来应，还当迎接。 遂令岳胜出军前迎候。重阳女轻身入帐中相见，六使不胜之喜。二人各诉往事，极尽缱绻。六使曰： 戎事未宁，待回见令婆，而后讲礼。 重阳女曰： 我初进，来立功绩，欲乘此机，暗投于萧后，内应外合，以成其事。郡马肯许否？ 六使曰： 贤妻若能用心，成败在此一举也，有何不可？ 重阳女欣然领所部一万，冲开南阵，岳胜、孟良等虚作退遁之状。重阳女直至城下，高叫开城。守城军报人城中： 有一女将，杀开南阵，特来救应。 萧后闻报，即与文武登敌楼观望，见旗上大书 河东重阳女 ，正在城下追杀宋兵。后辄令耶律学古开门接应。重阳女径入城中，参见萧后曰： 臣乃太原庄令公之女。刘主深恨宋君见伐，遣小将相助，共取天下。 后大喜曰： 汝主刘钧若肯同心破宋，誓与平分中原。 遂令设宴于殿庭，款待来将。酒至半酣，重阳女起奏曰： 宋兵围城紧急，臣率所部擒之，以为初见微功。 后允奏。重阳女谢宴退出。杨四郎自思： 重阳女曾许嫁吾弟为亲，岂有来助番邦之理？内中必有缘故。 乃奏萧后曰： 臣部精兵，前助重阳女伐宋。 后曰： 得驸马同行尤好。 
木易领命；出军中与重阳女商议进兵。重阳女曰： 宋兵虽众，破之亦易。驸马出北门先战，我引兵继之。 木易驸马笑曰： 依你所行，则幽州一战可破矣。 重阳女愕然曰： 驸马何出此言？ 木易曰： 休得相瞒，事同一家。 因将其本末逐一道知。重阳女喜曰： 本为郡马成此谋也，得君之济，何患不克？ 亦将其来意说知。四郎曰： 事宜机密。萧后驾下精勇者多，须除去牙爪，然后方可进兵。 重阳女曰： 君有何计去之？ 四郎曰： 明日出兵，令上万户、下万户、乐义、乐信等见初阵，汝率所部，先斩此四人，遂引宋兵乘势杀入，唾手可取此城。 重阳女大然其言，先自准备出兵。木易下令上万户、乐义领兵先战。上万户得令，次日平明，一声炮响，部兵扬旗而出。恰遇宋将岳胜喝曰： 守死之寇，尚不早降何待？ 上万户骂曰： 汝等深入吾地，死在旦夕，尚来夸大言乎？ 即舞刀跃马，直取岳胜。岳胜举刀迎之。二骑相交，战不两合，下万户、乐义、乐信从旁攻人。岳胜抵敌不过，拍马退走。番兵乘势而出。重阳女部骑后进，大喝： 辽众缓走！ 手起一刀，斩乐信于马下。乐义大惊，措手不及，岳胜回马，挥为两段。孟良、焦赞率兵掩来，喊声大振，上万户被孟良所杀，下万户为乱骑踏死。重阳女当先杀入，宋军随后继进，幽州城中，四下鼎沸。内官报入宫中，萧后听得，自思： 吾为一国君后，若被擒获，羞辱无地；不如自尽，以免玷污。 径走入后殿，解下戏龙绦，自缢而死；正是：
可怜番国萧君后，今日宫中自缢亡。
是时，杨延朗进入禁宫，恰遇琼娥公主走出曰： 驸马快走！娘娘已自吊死，四下皆敌兵矣。 延朗曰： 公主勿慌。我乃杨令公第四子，诈名木易。蒙汝厚恩，决无相伤。 公主听罢，即跪告曰： 妾之性命，惟君处置。 延朗曰： 公主若肯随我回中原，即便同行；不然，难以强请。 公主曰： 国破家亡，驸马肯念伉俪之情，带妾同去，岂有不从？ 延朗大喜，即令收拾金珠罗翠，装作几车，当先杀出。正遇耶律学古走入殿庭，木易厉声曰： 逆贼休走！ 学古不曾提防，被延朗一刀斩之。耶律休哥听知宋兵入城，削净须发，从后门越城逃走去了。
只说杨六使亲提上卒入城，扫净番兵，杀得尸横道途，血满城壕。日将脯，乃下令曰： 禁止屠戮。 八王等都进入城中，先问萧后下落。人报自缢死于后殿。八王令解下，停在一边。宗保调集各军，驻营城东。
次日，八王、六使登殿庭，点视宫室。众将解过番国太子二人，捉得番官张华以下臣僚共四十九员，番将三十六员。六使俱令将槛车囚起，以候解京。当下诸将皆集。杨延朗进见八王曰： 小可寓居番庭十八年，今日得见殿下，甚觉赧颜矣。 八王抚慰之曰： 今日定幽州之功，皆出于将军；归见圣上，当有重封，何谓赧颜哉？ 延朗称谢。六使曰： 幽州既已平定，还当张挂榜文，谕知各地方，务必悉安，然后班师。 八王然其议，着寇准草榜，传布四方。自是，大辽郡邑闻幽州已破，望风归附。
