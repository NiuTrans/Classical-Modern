<strong>宗保遇神授兵法真宗出榜募医人</strong>
却说北番听得宋君亲到，韩延寿与椿岩议曰： 宋君车驾亲来，还当具奏，请君后车驾亦来监战，则诸将知所尊命，可建大功。 岩曰： 此言正合我意。 延寿即具表，差人入幽州奏知。萧后得奏，与群臣商议。萧天佐奏曰： 陛下此行，乃图中原之大计，勿阻其请。 后大悦，因令耶律韩王监国，萧天佐为保驾，耶律学古为监军，即日驾离幽州，大军浩浩荡荡，望九龙谷而来。韩延寿等接驾，奏知宋人不识阵势及宋帝亲征之事。后曰： 卿等各宜用心建功，若得中原，高职寡人不吝也。 延寿拜命而退。萧后立营于正北。分遣诸将翌日见阵。
平明鼓罢三通，正南宋真宗车驾拥出，将佐齐齐摆列前后，对垒萧后亦亲部军而出，遥见黄纛下真宗高坐马上看阵。萧后跨着紫骅骝，立于褐罗旗下，高叫曰： 宋君一统天下，尚有不足，屡欲图我山后九郡。今来决一雌雄，若破得此阵，山后尽归宋朝；不然，还要平分天下。 真宗厉声答曰： 汝陋夷之地，纵归献于朕，朕亦无用处。量此阵又有何难破！ 言罢，抽身还营。萧后亦退。帝回至帐中，召诸将议曰： 朕观其阵，变化极多，卿等不能识之，将何为计？ 六使奏曰： 臣父在日，尝言： 三卷六甲兵书，惟下卷难晓，皆是阴文妖道之术。想此阵必出于下卷。臣母或闻其详，乞陛下召来问之，或可晓其阵。 帝大悦，即遣呼延显赍敕命一道，星夜前去。显领旨，径赴无佞府见杨令婆，宣读圣旨曰：
朕以御驾北征，适因番兵排下一阵，阴阳变化，军中莫测；且番人口出不逊，必欲与朕争衡。朕立意要破此阵。惟夫人久在太原，得先令公之指示，当明其窍，特来宣召。闻命之日，即随使至，以慰朕怀。
令婆拜受命毕，款待天使，因问阵势之由。显答曰： 前日圣上因与萧后对阵，言语颇厉，故来宣取大驾，立待回奏。 令婆曰： 明日即行。 呼延显辞出。次日，令婆吩咐柴太郡曰： 圣上来宣，只得赴命。勿使宗保知之。 太郡领诺。天使催促起行，令婆整点齐备，与呼延显离杨府，径望幽州而去。
适宗保打猎回来，因问： 令婆何往？ 太郡曰： 入宫中见宋娘娘，有国事商议，数日便回。 宗保怀疑，径进城中探问。遇守北门军校问曰： 曾见令婆过此否？ 军校答曰： 侵早与天使赴御营去了。 宗保听罢，亦不回府，勒骑随后赶来。一路问讯，皆道过去已久。看看日色将晚，宗保一直行去，不想走差路径，来到荒僻处，全没人烟。宗保大惊，欲待要再走，夜深月黑，莫辨路途。正在慌间，忽见谷中透出一点灯光。宗保随光影近前，见一所大房，似庙宇之状，遂拴了马，连叩数声。里面有人开门，引宗保进入，见一妇人，坐于殿下，两边仪从，极是雄伟。杨宗保拜于阶下。妇人问曰： 汝乃何人？夜深至此？ 宗保道知本末，且言因追令婆走差路至此。妇人笑曰： 汝令婆赴军中看阵，如何识得？ 因令左右具饮食，款留宗保。宗保亦不辞，开怀食之。却是红桃七枚，肉馒头五包。食毕，妇人取过兵书一本，付与宗保曰： 吾居此间，近四百余年，未尝有人至此，今君到此，乃夙缘也。汝将此书下卷熟玩，内有破阵之法，可去扶佐宋主，降伏北番，作将门万代公侯，不失为杨家之子孙矣。 宗保拜而受讫。妇人令左右指教宗保出路。天色渐明，左右曰： 此去一直之地，便是幽州。 言罢而去。宗保在马上且惊且疑。出得深山，恍然人境。问居民： 此是何处？ 居民指曰： 前一座大山，乃红垒山，内有擎天圣母庙，多年荒废，基址尚在。 宗保默然曰： 凡事不偶，此真乃奇遇也。 遂取出兵书玩之，熟读详味，不胜欢喜。后人有诗赞曰：
英雄何幸有奇逢，一本兵书术窍通。
此去定教扶圣主，将军真可倚崆峒。
却说杨令婆随天使到御营中，朝见真宗。真宗赐慰甚厚，道知北番所布阵图之事。令婆曰： 臣妾先夫，曾留下兵书一册，未知此阵载得有否？容臣妾与六郎出阵观视。 帝允奏，令婆辞退。次日，率六使及众将登将台观望其阵，但见刀兵隐隐，杀气腾腾，红旗动处，变化无穷。令婆细看良久，取兵书对之，不识在那款中。下得将台，谓六使曰： 此阵莫道我等不晓，就是汝父在日，亦未见也。 六使曰： 似此如之奈何？ 令婆曰： 我杨门不识此阵，他人愈难晓矣。 正在忧闷间，忽报宗保来到。六使怒曰： 军伍之中，他来何益？ 道未罢，宗保已进帐前，见父怒气不息，乃曰： 爹爹莫非为阵图不识而烦恼乎？ 六使曰： 汝勿妄言，好好回去，免受鞭笞。 宗保笑曰： 我回去无妨，谁人来破此阵？ 令婆闻其言，唤近身边问曰： 汝曾见此阵来？ 宗保曰： 孙儿颇识阵图，试往观之，自有定论。 令婆遂令岳胜、孟良等保他登将台看阵。岳胜得令，引宗保登将台。宗保瞭望良久，顾谓岳、孟曰： 此阵排得极巧，只可惜不全，破之甚易。 岳胜、孟良等惊问曰： 御驾前将帅云集，无一人敢正视此阵者，小本官何以识之？ 宗保曰： 且回军中细说。 众人下了将台。岳胜入见六使曰： 小本官深明阵法，言破之甚易。 六使笑曰： 休听他胡语。 岳胜即出。宗保见令婆，道知阵图可破之故。令婆曰： 汝既能破，且问此阵何名？ 宗保曰： 说起此阵，非等闲之比。自九龙谷正北布起，直接西南一派，都是按名把守，内有七十二座将台，筑开甬道，路路相通，名为七十二座天门阵。靠右侧黑旗之下，阴阴杳杳，日月无光，乃吞迷敌人之所，埋得孕妇在此，更为惨毒。此一处颇难破之。其外，尚有不全处：中台玉皇殿前，缺少天灯七七四十九盏；青龙阵下，少了黄河九曲水；白虎阵上，少了虎眼金锣二面，虎耳黄旗二张；玄武阵上，欠珍珠日月皂旗二面。是几处，待孙儿依法调遣，破之如风扫残云，霎时即消，有何难哉？ 令婆大惊曰： 吾孙何处得此妙诀？ 宗保不隐，将所得兵书之事道知。六使听罢，以手加额曰： 此主上之洪福，使汝得此奇遇。 
次日，六使进御营，道知其阵名，具言有不全之处，破亦容易。真宗大悦曰： 既卿能识其阵，当以何日进兵？ 六使曰： 待臣与子宗保商议。 帝允奏。六使出到军中，唤宗保计议。宗保曰： 彼以干支相克之日布阵，吾当以干支相生之日破之。 六使然其言，下令诸将听候。
不想真宗驾下王钦，私以阵图不全消息，遣人漏夜入番营报知。韩延寿接得大惊，急入奏萧后。萧后曰： 似此如之奈何？ 延寿曰： 陛下可宣吕军师问之。 后即降敕，宣吕军师入帐中问曰： 卿排下其阵，缘何有几处不全？ 吕军师自思： 彼军中亦有识此阵者。 乃奏曰： 果有未全，待臣按法添起，纵使轩辕复出，亦不能破矣。 后曰： 卿宜早设，勿使敌人测破。 吕军师出到场中，下令于玉皇阵上添起红灯；青龙阵上开起黄河；白虎阵内左右建起二面黄旗，当中设立金锣二面；玄武阵上竖起日月旗。分布齐备，已成全阵。正是：
只因奸贼通谋计，惹起干戈大会垓。
却说杨六使分遣诸将，并依宗保指挥。择定其日，奏帝出师。帝闻奏，下敕各营并进。宗保复引岳胜等登将台观望，见天门阵布全，无路可入，叫一声苦，跌落台下。岳胜大惊，连忙扶入帐中，报知六使，急令人救醒，问其缘故，宗保曰： 不知谁泄了天机，使番人知之。今阵图添设完全，除是真仙下降，乃能破矣。 六使听罢，昏然闷绝。众人近前扶起，不省人事。令婆放声大哭，众将着慌。宗保曰： 令婆且慢啼哭，可请八殿下来计议。 令婆乃收泪，着人请得八殿下来到，令婆道知其由。八王曰： 既郡马有事，待奏知主上商量。 即辞令婆，入见帝，奏知六使得疾之由。帝惊曰： 若使延昭不起，朕之江山奈何？ 八王曰： 陛下须出榜文，招募名医，先救好延昭，然后议出兵。 帝允奏，即出下榜文，挂于辕门外。
次日，军校来报： 有一老翁揭取榜文。 帝宣医人进于御前问曰： 卿何处人氏？ 老翁答曰： 臣居蓬莱，姓钟名汉，人称为钟道士。近闻杨将军为阵图得病，臣特来救之，又解破阵之法。 帝见钟道士一表非俗。自思： 此人必有广学。 乃令钟道士往视六使病症。钟道士回奏臼： 臣能救治。 帝问曰： 卿还用药医，用针灸乎？ 钟道士答曰： 臣观其症，阴气伤重，只须用二味药品。 帝曰： 卿试言之。 道士曰： 须要龙母头上发，龙公项下须。得此二味来，可疗其病。 帝曰： 二味药出何处？朕好使人求之。 道士曰： 龙须不必远取，只在陛下可办。龙母头上发，须问北番萧太后求讨。 帝曰： 萧氏朕之仇人，那里去讨？若有他药代得，愿出重金买办。 道士曰： 偏要此品来，则可下药。 八王奏曰： 延昭部下，皆能干之人，陛下出旨道知，或能有人求得者。 帝允奏，令钟道士且退。即着六使部下前去取药。令婆闻旨，与岳胜议曰： 此物可讨，只是难得机密人前去。 岳胜曰： 敢问老夫人有何计策？ 令婆曰： 向闻我第四子改名木易，为萧后驸马。若有人通知其由，必能求得。 岳胜曰： 惟孟良最机密，可干此事。 令婆即召孟良，令其前往。
