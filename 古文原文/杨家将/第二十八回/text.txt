<strong>焦赞怒杀谢金吾八王智救杨郡马</strong>
却说焦赞抹过东墙，见不甚高，遂攀援而登，踊身跳于后花园内，密进厨下。家人俱各在堂上伏侍谢金吾，只有小使女在灶前烧火。焦赞于皮靴中取出利刀，先将使女杀了。提着死人头，走向堂上。只见谢金吾当席而饮，乐工歌童列于庭侧，径将人头对面掷去。谢金吾吃着一惊，满面是血，即喊： 有贼！众人何在？ 焦赞踏进前骂曰： 弄权奸佞！今日认得焦赞么？ 言罢，一刀从项下而过，谢金吾头已落地。众人看见，四散逃走。焦赞杀得手活，抢入房中，不分老幼，尽皆屠戮。可怜谢金吾一家，并遭焦赞所害。后人有诗为证：
起意陷人终自陷，且看今日谢金吾。
谁怜恃富当朝相？老幼全家被所屠。
将近三更，焦赞取筵中美味恣食一餐。临行自思曰： 谢金吾一家，被我杀死。他是朝廷显官，若知此事，岂不连累地方？不如留下数字，使人知是我杀，庶不祸及他人也。 即蘸鲜血，大书二行于门曰： 天上有六丁六甲，地下有金神七煞。若问杀者是谁？来寻焦七焦八。 提罢，复越墙，打从后墙门而出。待寻二军校，不知走往何处。因在城坳边躲过一夜。次日侵早，逃归杨府去了。
却说巡更捕卒，夜来闻说谢副使府中被劫，亟报王钦。钦即进谢府视之，只见杀死一家老幼共一十三口，尸横散地，血污庭阶。检验官录得门上写的杀人凶身名目呈奏。时闹动汴京军民。真宗得奏大惊，下令着王钦体察此事。王钦奏曰： 臣缉问杀死谢金吾一家者，乃杨六郎新招将焦赞。 真宗曰： 杨六使镇守三关，何得有部将入城杀人？ 王钦曰： 前日私下三关，带得焦赞同来，有违国法。乞陛下提处其罪。 真宗允奏，敕禁军捕捉杨六郎与凶身焦赞。旨令既下，禁军四十人领命而行。
是时，杨六使在府中，与令婆计议天波楼之事。忽报： 咋夜焦赞越墙入府，杀死谢金吾老幼一家，共计一十三口。今朝廷差禁军来捉。 六使大惊曰： 狂奴当败吾事！ 道未罢，禁军一齐抢进，捉住杨六使。时焦赞在外听得，手执利刀，一直杀入。禁军见其猛恶，无人敢近前。六使喝声曰： 汝生出如此大祸，尚敢来拒捕朝廷乎？好好自缚，同去请罪。 焦赞曰： 我平生杀了几多人，希罕一十三个！我与本官回佳山寨去，看他如何摆布我？ 六使越怒曰： 若不依吾言，今日先斩汝头去献。 焦赞乃放下利刀，唯唯而退。禁军正待来捉，六使曰： 不要动手，见天子自有分辩。 六使乃随禁军朝见真宗。
真宗问曰： 朕无圣旨召卿，何得私下三关？又带部将杀死谢副使一家，当得何罪？ 六使奏曰： 臣该万死！乞陛下宽一时之戮，容陈冤苦。臣父子有幸，蒙朝廷厚恩，虽九泉亦恩补报。近因主命有拆毁天波楼之诏，臣母忧虑成疾，只得下关省视即回。部将焦赞凶顽之徒，不知几时进城。今杀死谢金吾一家，岂必是臣主使哉？乞圣明体究，如果是的，当就藁街
之诛，以正朝廷法令也。 真宗闻奏，半晌未答。王钦进奏曰： 杀人者确是焦赞无疑，当日本家侍从及乐工亲目所睹，且临去又留下笔迹。乞陛下将六郎、焦赞押赴市曹处斩，庶警后人。 真宗迟疑不决。八王力奏曰： 杨六使罪责本有，其情可原，果然部将杀人，念彼有镇三关功绩，从轻发落。 真宗允奏，敕法司衙门拟定杨六使等罪来奏。六使既退，王钦密遣人于法司官处。瞩付发配六使等于远恶地方居住。时掌刑名官黄玉，最与王钦相得，依其言语，以六使得私下三关之罪，发配在汝州做工，递年进造官酒二百埕，三年功满则回。焦赞以把边之绩，宽其死罪，发问邓州充军。即日起行。黄玉拟议已定，申奏真宗。真宗依拟下敕，并命收殓谢金吾等尸首以葬。近臣领旨宣示不提。
只说杨六使闻此消息，不胜悲悼，来辞母亲令婆与柴太郡。令婆曰： 此我家大不幸也，使老身倚靠何人？ 六使曰： 母亲勿忧，多则二三年，便可回来，母子复相见矣。且儿犯罪发配，八殿下必周全天波楼一事。今焦赞杀了谢金吾，亦为朝廷去除一恶。若不是八殿下力奏，险些性命难保。 道未罢，焦赞人见六使曰： 闻朝廷问本官配汝州军，正要邀本官回三关寨。我亦不要往邓州发配，我不晓得充甚么军。 六使曰： 圣旨既下，汝只得到其地方，候遇有赦，仍转三关。若再违法令，得罪反重。 
不移时，王钦差解军四十人，来催杨六使、焦赞等即行。六使先打发焦赞与解军起身，自辞令婆、太郡，亦离杨府。八娘、九妹直送至十里长亭而别。时焦赞在路等候六使来到，乃曰： 我此去，不日走归寨中，报与岳胜哥哥等知道，便来取本官也。 六使曰： 休得胡说！我罪不至死，汝亦忍耐过一年半载，便得相运。 焦赞大笑分别，自与解军投邓州不提。只说六使随从一起上路，望汝州进发。正值夏未秋初，凉风透骨，正是：孤雁声中愁莫诉，残蝉树旦恨难禁。
不日来到汝州。公人将批文投至府中，见太守张济。张济看罢来文，先发回公人，邀六使入后堂问之曰： 闻将军把守三关，番人畏服，因何又犯发配之罪？ 六使答曰： 一言难尽，遂将部下焦赞杀死谢金吾之由，道其本末。张济嗟呀不已，乃曰： 将军权且忍耐。此去城西，有万安驿，冲要所在，可以监造官酒，及时而进。多则一年半载，仍复归朝矣。 六使称谢，辞太守，自去做工不提。
却说王钦探知杨六使已到配所，请黄玉来府中，商议谋害之计。黄玉曰： 此事不难。今圣上以酤税为重，六使监造是职，关系最大。枢使上一道本，劾其有私卖之罪，主上必处之以死刑矣。 王钦大喜曰： 此计甚妙！ 即具酒醴，与黄玉对席酣饮，二人尽欢而散。次日，王钦果趋朝上本，劾奏六使： 轻玩国法，到汝州未经一月，将酒酤禁令放弛，私鬻钱价，将为逃反之计。乞陛下早正其罪，兔生后患。 真宗闻奏，大怒曰： 彼令部下杀死谢金吾一家，朕念其先人有功，姑免其死。今又在配所私卖朝廷之物，难以宽容。 即敕团练正使呼延赞，赍旨到汝州，取六郎首级而回。旨令既下，廷臣愕然。八王力奏曰： 杨六使忠诚之臣，岂有此事？陛下勿听一时之言而诛英雄也。 帝曰： 卿屡为六使作保。前日屠朕爱臣谢金吾一家，亦该处死否？ 八王语塞而出。
是日朝散，寇准曰： 幸得领敕命者系呼延赞，可令其见汝州太守计较：以罪入貌类六使者，果其首级来献纳；令放六使逃走。后日遇国有难之际，又好保举也。 八王然其言，乃与呼延赞道知。赞曰： 此事老夫自有主张。 呼延赞即日辞众赍旨，径赴汝州，见大守张济，细说斩六使之由。张济惊曰： 彼到汝州未久，焉有此事？主上何故徒要轻损豪杰？ 赞曰： 此是权臣王钦劾奏其情，圣上遂激怒之，八王力保不允。今廷臣商议，要求太守如此方便。 济喜曰： 正与下官之意暗合。值今北番强盛，若无此人，边境怎安？ 因令去请六使来，说以朝廷之意。六使曰： 小人本无是情，既圣旨问我以死，只得承命，与朝廷回报。 济曰： 君勿优，正在商议，要如此脱君之厄。 六使曰： 若得太守方便，当图死报！ 张济曰： 管保郡马无事。 即令狱官伍荣来商议。
荣曰： 牢中有蔡权，问实死罪，情真罪当，年久当斩。此人面貌与杨将军无异，可将此人斩首以献，主上必允信也。 济令取出蔡权审视，果然相像。吩咐伍荣，多付酒馔赏之。醉于狱中，伍荣密来枭了首级，提见张太守。太守曰： 事不宜迟。 便交呼延赞赍着首级，垦夜赴汴京去了。张太守唤过六使，教其装作客商，逃往远处避难；六使拜谢出府，换着轻快衣服，悄离汝州，径回无佞府不提。
却说呼延赞单骑回转汴京，正值真宗设朝，进上六使首级。帝亲下看验，只道是实。群臣见者，无不嗟呀。八王恐将首级号令，被人参透，乃进曰： 既延昭伏罪被诛，乞将此首级发于无佞府，与其家人埋葬，亦见陛下不忘功臣之意。 帝允奏，因发下首级，着禁军领去。禁军得命，径来杨府。令婆未知前因，只道是实，举家悲哀，将首级遵旨埋葬不提。
