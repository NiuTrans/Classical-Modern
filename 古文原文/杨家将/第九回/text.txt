<strong>郭进大破耶律沙刘钧敕书召杨业</strong>
却说敌烈不听耶律沙之劝，率众渡涧。众未及岸，忽正东金鼓齐鸣，喊声震死之寇，尚敢来惹速亡之祸耶？ 敌烈亦骂曰： 汝中原穷武连年，贪心无厌，是以出师援之。若早退兵，免遭目下之诛。 郭进挥兵冲入，敌烈抡刀迎之，两马相交，战上二十余合。涧左一彪军出，乃呼延赞也，挺枪跃马，纵横冲断其阵。敌烈怒，力战二将不退。对垒耶律沙望见敌烈势危，急催后军涉涧救之。南阵右侧高怀德之兵又到。两下鏖战，箭下如雨。郭进鼓勇向前，敌烈势力不支，溃围而走。郭进追及之，挥起捍刀，斩落于涧中。可怜北地英雄，化作春梦。是时宋兵马竞进。北军大败，杀死涧中者，不知其数，尸首堆垒，涧水为之不流。当下耶律沙引败众望小径逃走。呼延赞、高怀德率劲兵追之。耶律沙正危急，忽山后一支军马杀出，乃辽将耶律斜轸。盖萧太后恐前军有失，故命耶律斜轸屯兵山后，以救不测，至此遇着耶律沙杀败走到。耶律斜轸乃整兵奋力杀退宋兵马，保得耶律沙等去了。高怀德等合兵一处，报捷于太宗。太宗大悦，仍下令径趋晋阳。
城中刘钧闻辽兵大败而走，惊惧无地，乃集群臣商议。右相郭有仪奏曰： 宋兵势大，难以迎敌，不如奉表称臣，一则可以免祸，二则救满城百姓。 刘钧嘿然。中尉宋齐丘奏曰： 河东城坚池深，精勇之士不下数十万，若使背城一战，成败未可知也，何以辄屈膝而事人乎？臣举一将，足以破敌。 刘钧问曰： 卿举何人？ 齐丘曰： 世居幽州人氏，姓马名风。当黄巢作乱之时，闻此人名声，兵不敢入州。使一根铁管枪，与王彦章齐名。今弃武学道，隐居嵩山。此人虽老，尚可用也。陛下若降诏召其为帅，率兵以退宋师，必收万全之功也。 刘钧曰： 谁可赍诏召之？ 有卷帘将军徐重进曰： 臣愿赍诏前往。 钧即下命，遣重前诣嵩山。
徐重来到山前，远远望见一所茅庵。径进庵门，窥见内有一人，身长八尺，黑面银须，端坐于石墩看经。重进前揖曰： 此处莫非马将军庄上否？ 其人起而问曰： 阁下从何而来？ 重答曰： 小可奉汉主之命，赍诏来宣马道士下山，以退宋兵。 其人曰： 贫道就是马风，但我年已老迈，不比往年矣。今既奉诏旨，不敢不权为拜受。 因唤山童，摆设香案，拜受诏旨毕。邀重入庵后，分宾主坐定，乃问之曰： 宋君举兵北伐，谁为正将？ 重答曰： 宋军惯战之将极多。惟有先锋呼延赞，英雄莫敌，近来攻取关州，皆此人之力也。今有宋中尉举足下能御宋师，特遣下官赍诏来宣。乞承旨下山，以慰我主之望。 马风笑曰： 贫道筋骨衰老，鬓发霜侵，年近九十，大非昔日之比，且弓马久废，何能堪此重任？今山后杨令公拥兵于应州，何不举之退敌，而来召我耶？公宜急复王命，勿误军情。 徐重闻言，遂不敢再强，只得辞别马凤。归见北汉主，把马风口内情辞，如此这般，一一奏上。刘钧闻说马风不肯应命，闷闷不悦，与群臣再议退敌之计。丁贵进曰： 事势如此，陛下只得再召杨令公，来救国难。 刘钧曰： 杨家屡次出兵应我。往年泽州之盟，与宋师讲和而归，甚称宋之恩德。寡人疑其有通谋情意，故不欲再召之。 贵曰： 陛下以仁义待人，杨家父子，乃忠义之士，宁肯负国耶？ 刘钧准奏，复遣使赍敕命，径诣山后，来见杨令公，宣读诏书曰：
孤守晋阳，谨保一城。虽无汤武之德，常慕事大之名。自周世宗，耻仇不绝，屡被侵伐。今宋君继立，复率精兵，长围城下。百姓抱死亡之急，城郭有累卵之危。惟汝父子，忠勤效命。诏书到日，即宜引兵赴阙，以救国难。成功之日，当颁重典。故兹诏示。杨令公得诏，与王贵议曰： 宋兵屡侵河东，若不救援，则有违诏之责；若径兴师，则前番与宋议和，岂宜失信？君何以计之？ 王贵曰： 将军河东镇臣，主上有难当救，何用执小信而迟疑？ 令公然其言，即委王贵领镇应州，自率六子，部精兵三万，前来救应河东。有诗为证：
万马南来势气雄，旌旗闪烁蔽长空。全凭国士擒龙策，一定封疆顷刻中。
哨马报入宋军中，主帅潘仁美召集诸将议战。高怀德进曰： 杨令公乃劲敌也，自周世宗之朝，每与对敌，未尝得利。今又举兵再至，当以深谋远计战之，不可卒攻也。 呼延赞曰： 小将亦闻杨家父子，天下无敌。我先领本部于来路冲击一阵，且观其势如何。 仁美允其议，即令赞前去。赞得令，率马军八千而行。
却说杨令公兵马来到卧龙坡下营，哨骑报入：宋军于十里之外阻住去路。令公笑曰： 敌贼不知兵势，自来取败。 问军中： 谁先出马？ 道未毕，第五子杨延德进曰： 不肖愿先上阵。 令公许之，即付精兵五千。延德全身贯带，部精兵鼓噪而来。两阵对圆，延德绰斧跨马跑出，高叫曰： 宋将何不速退，将欲自取死亡耶？ 赞大怒曰： 无名小将，今日休走。 即挺枪跃马，直取延德。延德舞斧来迎。两骑相交，二将连战四十余合，不分胜负。赞马上自思： 人称杨家父子英雄，果不虚语。 二人欲复斗，马不堪驰。延德曰： 马力困乏，明日再战。 南北乃各收军还营。延德回见令公，告知： 宋将与儿连战四十余合，未决输赢。 令公曰： 近闻宋军有呼延赞，武艺精锐，莫非正是此人？明日吾亲战之。 因下令征进，离宋营数里下寨。
杨七郎欲建首功，密引部兵三千，潜地出寨，来劫宋营。正值潘仁美与郭进、高怀德等在军中议论兵法，忽然灯爆火灭。仁美曰： 莫非杨家有兵劫寨，天公预使见报？ 下令诸军多设弓弩，以备不虞，不可出兵骚动。高怀德等各按营而守，遵令分遣埋伏。杨七郎自料宋兵无备，引部下喊声攻入。忽营内一声梆响，伏军万弩齐发，箭如雨落。北兵射死者不计其数。七郎急回马，被高怀德、郭进两骑冲出，追杀五里而回。七郎部兵折去大半。令公知之，大怒曰： 不由军令，致损许多人马，按法当诛。 即令军政司押出七郎，斩首示众。军令才下，牙将张文进曰： 七将军虽有罪，其志盖为国也，误致伤折，情理可原，望乞令公赦之。 杨令公曰： 父子虽至亲，法令不敢私，务必斩之。 众将力为解劝，令公怒始稍缓，乃着军政司跣剥七郎，即于帐前捆打四十，血肉淋漓，观者无不凛然。七郎匍匐谢罪而退。令公谓众曰： 吾众初到，未可便与交锋；须侍养成数日，审机而战，无有不克。 众将得令，人各坚守不出。
却说宋帅潘仁美听知杨家军马来到，遂撤围迎战，南北对垒立营。一连拒守十数日，各不出兵。仁美遣健卒前去缉探北兵动静，回报： 杨家军马，各严整兵器，欲与我大战。 仁美闻报，即使下令诸将，分营出战。高怀德为左翼，呼延赞为右翼，郭进为前后救应。分遣已定，众将各整备迎敌。次日平明，鼓罢三通，南阵上潘仁美当先出马，上手高怀德，下手呼延赞，三匹马一字摆开。对阵杨业亦部兵出战，金盔银铠，白马红袍，左有延朗，右有延昭，父子将兵，威风赳赳。仁美在门旗下暗暗称奇，出马问曰： 河东逆命之国，特来问罪，公何屡次出兵救之？ 令公厉声曰： 汝主据有中原，尚自不足，连年穷师远讨，既不免为贪兵；况向年讲和而退，盟血未寒之日，又来侵犯，是何道理？吾受刘主厚恩，特来救援。汝等急早退师，犹存旧好；若牙迸半个不字，吾驱太原之兵，杀汝片甲不回，那时悔之晚矣。 仁美闻言大怒，问阵中： 谁先出马，擒此匹夫？ 言未毕，这壁呼延赞挺枪出马，望杨业刺来，那壁杨延朗一马上前截住厮杀。战到七十余合，不分胜败。忽宋阵中鸣金收兵，原来太宗看见杨家父子，尽是英雄豪杰，心中只要招抚，故此鸣金收军，以待图策招徕，那时河东不难下矣。
