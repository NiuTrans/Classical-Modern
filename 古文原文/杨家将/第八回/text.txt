<strong>建忠议取接天关大辽出兵救晋阳</strong>
却说来兵攻下泽州之后，于翌日进抵接天关。守将陆亮方乃与王文商议曰： 宋师长驱而来，当何计以退之？ 文曰： 关隘险固，只可坚守，待宋师粮尽，一鼓可破矣。 亮方然其言，遂按兵不出。宋前锋呼延赞屯扎关下，令部下急攻。关上乱放弓矢木石之类，军士不能近前。赞无计可施，与李建忠议曰： 陆亮方坚守此关，将以何计取之？ 建忠曰： 关势危险，难以卒下，若急攻之，徒伤军士无益。为今之计，莫若撤围而待，乘有可取之机，然后进兵，庶不徒费军功也。 赞沉吟半晌，退入军中。又过了数日，赞遣人缉探关前消息，回报： 关上守愈坚固，人马不能近。 赞越忧闷。忽报： 营外有一老卒，要见将军。 赞令唤入。老卒至帐前曰： 闻将军攻此关不下，特来献策，以成将军一大功绩。 赞愕然曰： 汝有何计，以取此关？当保奏天子，不失汝之富贵。 卒曰： 此关地势极高，故名接天关。守将陆亮方，不过是一勇之夫，进攻亦易。内有王文辅之，此人智谋宏远，用兵得术，若使固守不出，则将军之众，虽守一年，亦只如此。将军不知山后有一小径，虽是崎岖，实只此路可入，却是李大公把截。若将军遣人问之借此而过，直至河东北境，但然无阻。 赞闻之，大悦曰： 此天叫汝教吾，实皇上之洪福。 即留老卒于营中，候功成日保奏之。老卒曰： 小可不愿升赏。 径辞而去。营军人报： 适老卒出外，忽然不见，惟有一阵清风耳。 赞惊讶之，即望空而拜。
次日，遣柳雄玉步兵五千，往李太公关中借路。雄玉部兵，径从山后小路，直抵关下，遣人通知去了。守将李太公，名荣。有二子：长曰李信，次曰李杰，二人皆有武艺。太公听知宋兵围了接天关，因亦严守此地。忽报： 宋将遣人来见太公。 太公令唤人问之。来卒曰： 我大宋兵取接天关，关中守备严固，未能卒下。闻此处有路可进河东，特问太公借路。倘能成功，朝廷重加封赠。 太公听罢，笑曰： 此处乃是河东咽喉之地，今前关与我相为声势，以拒宋师。若许汝进兵，则是割肉喂人，自取其败也。吾不杀汝，急回报知主将，有勇者早来交锋。 差人惊怕，走回报与柳雄玉，道知不许进行之由。雄玉大怒，部兵关下搦战。忽听关上一声鼓响，却是李信部五百健卒，斩关而下。雄玉退步不迭，被信刺死关前。李信大杀宋兵一阵而回。雄玉部下走归报知呼延赞，赞大惊曰： 事图不成，而损大将。若使敌人两下合兵来战，何以御之？ 即与建忠商议别计，建忠曰： 事可谋其先，乘前关不敢出兵，可令高将军攻之；吾等率兵先取此关，若得是处，则此关可下矣。 赞然其计，即便遣人报知高怀德出兵，自与建忠率所部来关下搦战。
守军报入帐中，李太公与二子商议曰： 宋兵来战，何以退之？ 李信曰： 彼众我寡，难以力敌，可遣人于接天关期约，令其来助，方可议战。 太公依其言，即遣人径诣前关知会。陆亮方与王文议曰： 宋师过不得此关，从背路攻击，倘或彼处不保，则我关亦危矣，君当率兵急往救之。 王文曰： 将军所见极是，小将愿行。 即引精兵三千，前来三镇关相助。李太公得王文来到，不胜之喜，因与商议迎敌。王文曰： 平川之地，利于急战。公宜坚守此关，吾与令郎合兵破之。 太公然其言。过了一宵。
次日，王文与李信开关出战。宋将呼延赞亦排下阵势，马上指王文骂曰： 丧败之将，不即献关纳降，尚来寻死耶？ 王文笑曰： 宋军知足不辱。今日杀汝片甲不回。 言罢纵骑舞方天戟来战呼延赞，赞援枪迎之。两下交锋，战未数合，王文佯输而走。赞久知王文善于用兵，要生擒之，骤马追去。一声炮响，关左一彪兵杀来，乃李信也，举枪绕赞之后杀来。赞怒激，赶近前，挥起一枪，将王文拨于马下。部兵竞进捉之。赞再回马与李信交锋。信见王文被捉去，心慌胆怯，不敢久战，即收兵走入关中。赞亦勒军回营。
军校解得王文来见，赞亲出帐外，手解其缚，请入坐中，谢曰： 适间冒触阁下，望乞恕罪。 文曰： 小可被捉之将，生死系于将军，何故殷勤若是耶？ 赞曰： 小将本是河东出身，今归命大朝，尽忠则一也。公有如此胆略，何以屈节于丛棘，投珠于暗地乎？不若同事宋主，以建奇功，留轰烈之名于后世耳。 王文被赞说了一遍，沉吟半晌乃曰： 良禽择木而栖，贤臣择主而事。文也，愧非贤臣，愿从将军帐下，早晚听命。 赞大喜，因问攻取之计。文曰： 事当随机应变，今李信以吾被擒，必死守不出，将军其奈之何？不如先取接天关，然后来攻此处，有何难哉？可令李将军率壮兵埋伏前关下，小可乘今夜，冲将军之阵，亮方必出兵来应，将军部兵继我而进，其关立破矣。 赞曰： 此计极妙，只不可走漏消息。 即分
遣布置已定。赞先引羸卒来接天关攻击。陆亮方听知宋兵复来，自思： 此必后关难进，故又来攻此地。 乃令部下严兵固守。将近二更左右，赞令军士点起火炬，呐喊放炮，并力攻击。关上连发矢石抵之。忽东北角王文引兵冲围来到，宋兵大乱。王文直杀至关下，高叫： 宋将战败，关上可出兵接应。 守军听得是王文口气，报知亮方。亮方遂部兵接应。忽关旁边转过呼延赞，断北兵为两截，王文乘虚杀回。亮方知事有变，即勒马跑走，被赞一枪刺于马下。李建忠伏兵齐起，杀入关中。北军进退无路，皆弃甲拜降。平明众将都集，赞不胜之喜，乃谓王文曰： 此一座雄关，非足下妙算，即守一年，亦不能过也。 王文曰： 侥幸成功，何足挂齿？ 赞遣人报捷于太宗，太宗车驾径进接天关，望河东一带之地矣。哨军报入三镇关，李太公大惊曰： 宋师真乃神兵也。 即引二子弃关逃入河东去了。
却说绛州守将张公瑾，听知宋兵取了接天关，惊疑终日，不知为计。牙将刘炳进曰： 兵法云： 多算则胜，少算不胜。 况无算乎？今宋师势如山岳，长驱而来，前之坚固关隘，已被攻破。何况绛州平低之城，健卒扳堞可登，且有数之兵，焉能抗敌？不如投降，以救生灵之厄。 公瑾然其议，即遣刘炳到宋军中纳降。呼延赞奏知太宗，太宗曰： 不战而降，是知时势者也，可允其请。 赞得旨，次日，军马抵绛州城下。公瑾开门迎候。太宗车驾入城中，安抚百姓，下令前锋呼延赞、高怀德等，合兵进攻河东。赞等受命，依次而进。不提。
消息传入河东，刘钧闻之，急集文武商议。丁贵进曰： 宋师远来，粮草费竭，宁能久驻乎？陛下一面遣人于大辽萧太后处，乞出兵以阨宋之粮道；一面调集军马，为战守之计。 刘钧从其议，遣人赍书前往大辽求救；一边分遣诸军，严设战具以待。
却说使臣赍文书，径诣大辽见萧太后，奏知求救之事。太后与文武商议，左相萧天佑奏曰： 河东地控辽界，实唇齿之邦，愿陛下发兵救之。 太后允奏，即命南府宰相耶律沙为都统，冀王敌烈为监军，率兵二万以救之。耶律沙得旨，即部兵与使臣出离辽地，到白马岭下寨。哨马报入绛州，太宗闻辽主出兵以援晋阳，怒曰： 河东逆命，所当问罪，北番焉敢助逆？ 督令诸将，先战北兵，后攻晋阳。诸将得令，呼延赞与高怀德、郭进仪曰： 辽兵乌合而至，公等何计破之？ 郭进曰： 兵贵先声，使敌人不暇为谋，此取胜之道也。今闻辽众屯白马岭，离此处四十里程，有横山涧正阨辽兵来路。小将率所部渡水攻之，公等继兵来助，破之必矣。 赞曰： 君之所论极是。 即分遣停当，郭进引兵先进。辽将耶律沙与敌烈议曰： 宋兵以急战为利，初来其势必锐。我与君阻横山涧而列阵，待其兵渡将半，出师掩之，敌将可擒矣。 敌烈曰： 不然，若使敌人先渡，我众望见其势，皆有怯志也；正宜先其势而逆之，可以成功。 即率所部渡水来迎。
