<strong>高怀德幽州大战宋太宗班师还汴</strong>
却说呼延赞与高怀德归至营中，道知辽将英雄，未决胜负。仁美曰： 耶律沙乃辽之骁将，汝等当慎而战之。 赞等退出。仁美入奏太宗曰： 辽兵势锐，今日之战，恐不能取胜，臣甚忧虑。 太宗曰： 朕亲临战阵，与番将一决雌雄。 八王进谏曰： 陛下当保重，自有诸将出力，不必亲犯矢石也。 太宗不听，次日，竟下命督诸将来战。
却说耶律休哥正与众将议敌宋兵之计，哨报： 宋兵倾营而来，要与元帅决一胜负。 休哥闻报，谓耶律沙曰： 大将耶律学古屯守燕地，正厄宋师之后，可令其出兵，袭宋兵后阵；吾与诸将，整兵于高梁河。 北兵刚列开阵势，望见宋兵漫川塞野而来。前锋呼延赞跑马出阵，高叫： 番将选勇者来斗。 话声未绝，北阵中耶律沙横刀而出。厉声喝曰： 宋将速退，免受擒戮。 呼延赞挺枪直取耶律沙。耶律沙抡刀来迎。两马相交，连战三十余合，不分胜败。北将耶律奚底飞骑挥斧，从旁攻入。高怀德一马当先抵住。两下金鼓齐鸣，旌旗乱滚。
四将鏖战之间，忽宋军阵后数声炮响，如山崩海涌之势，辽将耶律学古部劲兵冲击而来。宋军正不知何处兵马，先自溃乱，阵脚团结不住。耶律休哥在将台上，望见宋阵已动，出一支生力军马，直冲其中。太宗急下令诸将护驾。潘仁美闻此消息，骤马拼死来战，正遇耶律休哥兵到，交马只一合，将仁美截于马下。郭进看见，一骑抢出，救之而还。
是时连营去远，诸将逢着敌手，战之未下，及闻太宗有难，乃各抛弃来救。太宗已单骑杀出围中，落荒望汾坝而走，被耶律休哥部将兀环奴、兀里奚二骑乘势追逼。南营杨业看见，顾诸子曰： 主上有难，何不救之？ 杨延昭匹马当先，喝声： 辽蛮慢走！ 兀环奴激怒，抡刀便砍。延昭挺枪迎敌。战不两合，被延昭当胸一枪，刺落马下。杀散追兵，见太宗立于坝上。延昭曰： 陛下之马何在？ 太宗曰： 已被乱矢所伤，不堪骑乘。 延昭曰： 可急乘臣马，臣当步战杀出。 太宗恐延昭无马，不能胜敌，乃曰： 卿当乘马而战，吾当乘驴车而去。 延昭曰： 敌兵来得多矣，陛下速上马，宁可伤臣，望勿顾惜。 
正在危急之际，适杨七郎单骑杀入，见延昭曰： 宋兵战阵已乱，哥哥何不急保主上而走？ 延昭曰： 汝以所乘马与圣上骑，吾当先杀出。 七郎扶太宗上马。延昭怒声如雷，突出重围，正被兀里奚众军拦住。延昭咬牙觑定兀里奚，一枪刺去，正中咽喉而死。绕过西营，北兵矢石交下，延昭透不得重围，恰遇杨业、高怀德、呼延赞三将冲溃杀来，救出太宗，走奔定州。此处可见杨延昭之勇。后人有诗赞之曰：
斩坚入阵救君王，敌将争迎致灭亡；
未入中朝先建绩，将军名望至今香。
潘仁美收拾残军，但见尸首相叠，血流满野，宋兵折去八九万，丧其资械不可胜计。于是，易、涿等州复归于辽。耶律休哥已获全胜，乃收军还幽州不提。
却说太宗走入定州，众将陆续都到。八王等进前拜谒。帝曰： 今日若非杨业父子力战，朕几一命难保。 八王曰： 陛下百灵相助，贼兵自不能伤。自今还当保重圣躬，不宜亲冒险地。设使诸将一时不及救应，谁为陛下计哉？ 太宗点头以应。即召杨业入帐中，赏以缎帛二十匹，黄金四十两。因渭之曰： 权以赐卿，聊为相信之礼。候班师之日，再议报功。 杨业再拜受命而出。八王奏曰： 运饷不给，军士调丧，乞陛下班师还京，以慰臣民之望。 太宗从其议，即日下诏班师，以潘仁美为前队，杨业为中队，其余诸将各以所部护驾在后。旨令既下，诸将准备起发定州，望汴京而还。有诗为怔：
泽国江山入战图，生民何计乐樵苏？
凭君莫话封侯印，一将功成万骨枯。
大军一路无词，不日归到汴京。文武群臣朝见毕。太宗曰： 朕以幽州之辱，常悬胆以报雪。汝众臣各陈所见，为朕熟筹之。 司徒赵普与参知政事窦尚、郭贽等奏曰： 陛下以甲兵之利，府库之富，何患丑贼不灭哉！但以军士围太原已久，创痍未复，须待秋高马肥，蓄威养锐，徐图进取，未为晚也。 太宗从其议，下命宴征太原将士于崇元殿。是日，君臣尽欢而散。
次日降敕：封杨业为代州刺史兼兵马元帅之职；其长子以下，俱封代州团练使；居第于金水河边无佞宅；赐赍甚厚。群臣奏以杨业未立太功，封赐过重。帝曰： 朕以信义处人，岂可有失于臣下？ 竟下命。杨业复上表，辞其众子之职。
表曰：
臣杨业稽首拜言：窃谓圣明在上，万物同春。臣僻生边鄙，赋性粗率；文不能立国，武不能定乱。蒙陛下覆载之仁，浩荡之德：赐第宅于金水之河，授敕命以代州之任。如此宏恩，使臣虽碎骨捐身，莫能效命于万一。日夜怀惧，惟思报本。臣愚蠢之子，未见寸功子朝廷，而皆得团练使之职。恩命既下，中外骇焉。臣何敢当！乞陛下以赏罚为慎，追还众子之诰，使臣得免滥受之罪，以图尽职。频思致命，不胜幸甚。
太宗览表降旨，准其所请。杨业谢恩而退，是时边警暂息，烽火不闻。太宗日与群臣在宫中，讲论治道，计议藩镇将帅，或升或调，皆得其宜。
话分两头。却说耶律休哥自胜宋师以归，颇有张大之志，萧后甚倚为重。正值萧后设宴以待文武诸臣，耶律休哥进曰： 往者以陛下福荫，出军迎敌宋师，臣仗诸将用命，杀之败觑而去。今臣欲乘宋师走归之后，人怀内惧，谨领精兵，直捣汴京，以报围困幽州之辱。乞陛下允臣所请。 萧后曰： 以卿所论，诚忠言也。只恐宋师人强马壮，未可进取。 燕王韩匡嗣曰： 臣愿与耶律将军同出兵伐宋，审机而进，自有成绩。 太后依奏降旨，以韩匡同为监军，耶律休哥为救应，耶律沙为先锋，率槽兵十万伐宋。匡嗣等受命，即日兵出幽州，望遂城进发。
时值九月天气，但见：寒凤落叶秋容淡，鸿雁声悲旅思中。辽兵进发数日，始至遂城西北五十里下寨。守遂城者，宋将刘廷翰，听得辽兵骤至，与副将崔彦进、李汉琼等议曰： 辽人以主上兵败而回，乘此锐气，特来围城，将何以退之？ 彦进曰： 若与之战，胜败未可知。当用诡计，竖起降旗，诱其入内擒之，可一鼓而成功也。 廷翰曰： 此计固妙，但恐其有疑，不纳我等降如何？ 汉琼曰： 先以粮饷进之，彼见我情之真，决无不纳。 廷翰大喜，即遣人入燕营中济饷请降。韩匡嗣曰： 汝主来降，将何为信？ 差人曰： 先献钱粮与元帅，充军饷之用，然后率众纳款。 匡嗣信而允之。耶律休哥进曰： 宋军气势不弱，今未交锋而请降，此诱我之计也。元帅宜整军待之，勿信其言。 匡嗣曰： 彼以粮饷与我，岂有不真？ 遂不听休哥之谏。
次日，兵泊城下。廷翰得差人回报之语，即整点军马，令崔彦进率马军一万，屯城东门，待辽兵入城后，斫破其营。彦进领兵去了。又唤李汉琼领步兵一万，屯城西门，敌人若到，放上闸桥，乘势擒之。汉琼亦领命而行。廷翰分遣已定，自率劲卒，密出南门，作救应之兵。
