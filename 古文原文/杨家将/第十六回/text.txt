<strong>太宗驾幸五台山渊平战死幽州城</strong>
却说太宗车驾既离汴京，一路行来，看看望见五台山不远。寺僧智聪长老，率众迎接于龙津驿。车驾来到寺门外，引班官迎太宗进入方丈中，龙椅坐定。文武列于两班。帝因下命，着仪司官赍过香礼与寺憎，于供佛案前摆列齐备。群臣随帝诣佛殿中。寺僧敲动钟鼓。太宗躬下拜祷曰： 朕今此来：一者为先帝之愿，特来偿还；二者为生民臻太平之福，仰仗洪慈；三者乃愿皇图巩固，四海清宁。 帝祝罢，主典僧宣读诰文毕。是夕，太宗宿斋于元和宫。
次日，众臣奏曰： 陛下香愿既酬，车驾当即还京，恐有细作不便。 太宗曰： 朕深居九重，难得来此，与卿等暂留一日而行。 众臣再不敢奏。太宗遂令寺僧引路，邀侍臣步出寺外，观望景致。果见一座好山：前控幽州，后接太原，端然限界；中耸出一奇峰，层峦叠翠，万峰在目。有诗为证：
拥翠拖蓝叠秀奇，巍然势下别华夷。
分明指处尖峰顶，缥缈云霞接汉齐。
太宗看之不足，因指前一望之地问曰： 野草连天，却是何处？ 潘仁美奏曰： 此幽州也，古来建都之地，最是好光景。 太宗曰： 朕当与文武诸臣，前去游玩一回。 八王急奏曰： 幽州乃辽主萧后所居之地，陛下若往，是自投机阱也。速宜整车驾还京，免遭耻辱。 太宗曰： 昔者唐太宗平定了辽东，未尝不亲临战阵。今朕有千军万马在此，岂惧萧后哉！汝众臣但随朕去无虑。 八王再不敢谏。
即日车驾离五台山，前至邠阳城地面。忽见旌旗蔽日，尘雾遮天。哨报：前有番兵拦路。太宗问： 谁可去探视？ 一人应声而出，身长六尺，威风凛凛，乃保驾将军杨渊平也，奏曰： 臣前去擒取阻兵。 太宗允奏，渊平率马军杀奔前来。番阵旗门开处，一员辽将，生得面如黑铁，眼若流垦，使一柄大杆刀，跨一匹赤鬃马，乃耶律奇，高叫： 宋人好好退去，饶汝一死。不然，自取擒戮矣。 渊平怒曰： 蠢尔番蛮，尚不缩头远避，敢来阻驾寻死那？ 即挺枪跃马，直取番将。番将舞刀来迎。两下呐喊震天，二将战做一块。耶律奇力怯，拨马便走。宋兵乘势赶入。番兵大乱，自相践踏，死者无数。渊平追去五里，回见太宗，奏知杀败番兵之事。太宗大悦，车驾遂进邠阳驻扎。
耶律奇收残军人幽州，奏知萧后： 今有宋帝车驾，驻在邠阳，臣被杀败而回。 萧后大惊，因问帝驾何以来此？近臣奏道： 前日在五台山还愿，便来游玩。 后曰： 往者众臣尚要兴师去伐宋地，今有此机会，何不出去擒之？ 言未毕，天庆王耶律尚奏曰： 臣愿部兵前往，擒取宋帝以献。 后曰： 更得一人助卿为上。 马鞑令公韩延寿进曰： 臣愿同往。 后大悦，即与骑军一万前去。耶律尚即日部军出幽州，前抵邠阳城下，围城四匝，水泄不通。太宗车驾困在邠阳，深自悔恨，因令杨渊平出兵退之。渊平奏曰： 辽众初至，其势甚锐，若即与交锋，必不能胜，须停数日，一战可退。 太宗允奏。
是时，耶律尚亲督番兵，于城下紧攻，喊声雷动，城中震骇。太宗登敌楼观望，只见四下番兵，乌屯云集，连营数里攻击。谓侍臣曰： 番兵众甚，如何脱离此处？ 潘仁美奏曰： 陛下勿忧。今有杨业，屯坚兵于代州与幽州连境地方。得一人前往谕救，必能退敌。 太宗问曰： 谁可往代州谕救于杨业？ 渊平应声而出曰： 臣当一往。 太宗即付与敕旨。渊平密藏，披挂上马，开东门杀出。正遇番将刘弼拦住，渊平更不打话，奋怒一枪，刘弼翻鞍落马。渊平乘势杀出重围，径投代州，来见父亲。将敕旨进上，道知： 圣上被围邠阳，四面皆是番兵，父亲当尽引代州之众。前去救驾。 令公得旨，遂发兵起行。父子八人，离了代州，望邠阳而来。
哨马报人番营，告知天庆王。天庆王集诸将议曰： 杨业乃劲敌也，此来救驾，父子必将死战。我众人谁敢抵当？不如将军马撤退，放他入城，然后复兵围之，不消一月，将他君臣尽困死于城中。 众然其计。乃下令将军马撤围，退离五里之地。
哨骑报入杨业军中。杨业闻此消息，乃曰： 番人不战而退，必有谋矣。我众人且入城见驾，徐图脱离之计。 渊平道： 父亲所见极明。 即整军马入城中，朝见太宗。太宗大喜曰： 不是卿来赴援，敌人安肯退去？朕闻卿名为辽人所畏，信不诬矣。 业奏曰： 番人夷狄之性，意不可测，此去必将复兵来困。望陛下即整车驾，臣父子拼死杀出。 太宗曰： 朕明日准定回驾。话声未绝，忽报： 番兵长驱而来，仍旧围了城郭。 太宗惊曰： 不出卿之所料。 业奏曰： 番兵众盛，车驾难以轻出。待臣审视敌人声势，然后定计破之。 太宗曰： 卿当尽心筹度。 业承命而退。
次日，杨业率众子登楼观望，见番兵八面分屯齐备，军马雄伟。令公叹曰： 若此坚兵，吾父子虽能杀得出去，如何能保众文臣无伤，纵使诸葛复生，不能施其计矣。 渊平曰： 终不然束手于此而待毙那？ 令公曰： 计策虽有，只是难得尽忠之人耳。 渊平笑曰： 大人往日常言，要以死报宋君。今吾父子自到宋朝之后，主上设极富贵之第宅相待，思无以报德；今遇息难，若有计可施，不肖情愿舍死向前。 令公喜曰： 汝若肯成吾计，可保君臣无虞。我明日奏知主上，即便主行。 渊平全无难色，凛凛然下了敌楼。
翌日，令公朝见太宗，奏曰： 臣昨观敌兵，甚是利锐。陛下若要脱此灾厄，除非学汉朝纪信救高祖离荣阳之计：诈献降书与番人，在西门迎受；臣保车驾与侍官，从东门而出，则可保矣？ 太宗曰： 此计虽妙，谁肯学纪信所为乎？ 令公曰： 臣长子渊平愿承此计。乞陛下急作降表，遣人通知番营。若更迟缓，恐事有漏泄不便。 太宗听罢，恻然曰： 朕以汝父子恃寡人，未沾大恩，今日何忍损卿之至亲以救孤？非仁者之所为也。 渊平进曰： 事已急促，若待城破之日，玉石俱焚，虽留臣之父子，亦无益于事。今若救得陛下出此重围，留万代之名，是臣子当行之事，又何惜焉？ 
语未毕，守城军来报： 南门渐崩，番人将攀堞而上。 渊平曰： 陛下快脱下御袍。臣父与六郎延昭、七郎延嗣保车驾出东门。小臣与弟二郎延定、三郎延辉、四郎延朗、五朗延德出西门诈降。不然，君臣难保。 太宗不得已，卸下御袍，龙车、法驾之具，尽付渊平。先遣人赍降书前去。番将天庆王接得宋帝降文，与众人商议。韩延寿曰： 宋人遭困出降，此事必实。然不过与其讲和放回，宁有加害之理？亦请回书，与使者复命。 
次日，宋军于城西插起降旗。番众遂远离一望之地，等待宋君出城。太宗急同文武，率轻骑出东门，望汴京而走。于是渊平端坐车上，黄旗数面，前遮后拥，隐隐而出。番将天庆王率众将，戎伍齐备，于城西旗下高叫： 既宋朝天子情愿纳降，请出车驾相见，决无伤害之意。 渊平在车中听得，令左右揭起罗幔，见番王坐于马上，旁若无人。怒曰： 不诛此贼奴，何以雪吾耻也！ 即拈弓搭箭，指定项下射去。一声响处，天庆王应弦而倒。正是：
一时主将成何事？顷刻番臣箭下亡。
渊平既射死番王，闪出驾外，厉声叫曰： 吾乃杨令公之子渊平是也！有勇者来战。 番兵大惊。激怒了韩延寿，下令番兵齐起，捉此匹夫！即挺枪跃马，直杀过宋阵。渊平鞍马未备，迎敌不及，被延寿一枪刺落车下。延定正待来救，耶律奇拍马而出，二将交锋。延定虽勇，部下先溃，被番兵争前涌进，斩断马足，掀翻战场，千军乱蹂而死。延辉见势不利，冲出重围而走。不上一里，芦苇草内长钩套索，一齐并起，先把延辉坐马绊倒。延辉身离雕鞍，已遭番兵所屠。延朗知兄被伤，慌忙杀出。背后韩延寿、耶律奇精兵皆至，四下围绕。延朗冲突不透，遂被北众所获。部下骑军战死殆尽。
