<strong>萧太后出榜募兵王全节兵征大辽</strong>
却说萧天佐自败归之后，萧后日夕忧虑宋朝见伐。一日与群臣议曰： 近日北兵败归，又听得南朝将为征讨之计。今杨家人雄马壮，倘或部领北征，谁可抵敌？ 道未罢，韩延寿奏曰： 谚云： 大国有征伐之兵，小国有预备之固。 今大辽宿将老帅，已不堪任。乞陛下效选举法例，出下榜文，招募各国雄勇，任以帅职，以备宋人来侵，则为长保之策。 后允奏，着文臣草招募榜文以进。其文曰：
大辽萧太后为招募英雄，以防国难事：盖闻兵以将为贵，将以才为能。今值大辽多事之秋，戎马相寻，干戈勿息。特出榜文，招募各处豪杰。或有抱谋略于山谷，怀武艺于穷荒，摹旗、斩将、攻关、取城，不拘一技一能，可辅定霸者，威集幽州，孤亲试其才。果能称职，即授重权，尊其爵位。故兹榜示。萧后看罢榜文，即令张挂城门，招取英雄。正是：
欲教胜敌杨家将，除是神仙降世来。
大中祥符四年，蓬莱山钟、吕二仙，适在三岛洞中炼丹、围棋。钟离问曰： 汝曾忆岳阳楼赏白牡丹之事乎？ 洞宾答曰： 色欲之心，人皆有之。若敝弟子尚且脱胎换骨，亦被迷恋，况凡夫俗子耶。 钟离曰： 此理本然。 又问： 黄鹤楼酒舍，汝何留恋半载？此岂仙家之所宜乎？  洞宾曰： 弟子存神炼气，此味不能断之。 钟离笑曰： 众道友论汝 酒色神仙，犹有余染，果不虚也。 洞宾自觉愧郝，尊敬师长，弗敢与辩。忽然南北起一道杀气，冲入云汉，但见：红光万丈随火入，千条杀气进烟来。洞宾看罢，唤仙童拨开云雾视之。回报道： 却是南朝龙祖与北番龙母相斗，杀气进入于此。 钟离曰： 吾以气数推之，尚有二年杀逆未除，只是可怜黎民受其荼毒。 洞宾曰： 既师父以气数知之，还是龙母战胜，龙祖战胜？ 钟离曰： 龙母逆妖之类，走下北番，霸起一国。龙祖应天运而生，以作万民之主，今遭其扰闹，不久当为龙祖灭也。 洞宾曰： 二龙争攘，百姓何辜？我仙家以救人为心，师父何不降凡，收龙母以归升，免得为民之患，岂不美哉？ 钟离曰： 世界纷纷，自有人定。我等只存修养，莫将闲事恼心。 言罢径人洞中。洞宾见钟离已去，自思： 众仙笑我酒色为重，师父指道龙祖为能。我今要亲降凡间，扶佐龙母，灭却南朝，又恐师父分上有碍。近见番界碧萝山有万年椿木，今成精怪，不如令他脱身降世，以助龙母。 即着仙童唤椿木精来到，洞宾曰： 吾今付汝三卷六甲兵书。上卷观视天文，中卷变化藏机，此二卷汝不必学；只有下一卷，人难得识，内中尽载阴文迷魂妖遁之事，教汝熟视。即今北番萧太后出下榜文，招募英勇，欲与宋朝交兵。尔可脱身降世，将此下卷兵书扶佐北番。待灭却宋朝之后，我收汝同入仙道。 椿木精拜曰： 小孽下凡，难以施展，兵书恐不能通耳。 洞宾曰： 汝先去揭取榜文，我即亲降凡间，代汝用事。 
椿木精即日拜辞仙主，径变身化作一道金光，震声如雷，走下北番，来到幽州城，正见各处壮勇，团立于关门外看榜。椿木精进前，叫声： 待我来揭榜。 众视之，其人生得面如黑铁，眼若金珠，身长一丈有余，两臂筋肉突起，貌极奇异。守军见揭了榜文，引进朝门，来见萧后。萧后视罢，大惊曰： 世上竟有此怪貌耶？ 因问： 壮士何处人氏？ 椿木精答曰： 小臣祖居碧萝山，姓椿名岩。 萧后曰： 汝有甚武艺？ 岩曰： 兵书战策，一十八般武艺，无有不通。 萧后大悦，即与文武议封官职。萧天佐奏曰： 壮士初进，未见其能，陛下权封以中职；候其建立奇功，再议未迟。 后允奏，乃封椿岩为团营都总使。椿岩谢恩而退。
却说宋真宗以魏府之耻，欲图报雪，召集群臣计议。八王奏曰： 陛下以一统之盛，幽州一隅封宇，取之不难。争奈士马未集，尚待从容讨之。 帝未应，忽一人出曰： 不乘此时进兵，更待何时？ 众视之，乃光州节度使王全节，近前奏曰： 臣有一计，可使北番拱手纳降。 帝曰： 卿有何计？ 全节曰： 若起中原之兵，急难取胜。乞陛下敕澶州一路、雄州一路、山后一路，此三路乃幽州咽喉，易为粮饷；臣再提一旅之师，共四路并进。北番虽有雄勇之将，何能当之？ 帝依奏，即敕三路出兵，以王全节为南北招讨使，李明为副使，部兵五万前行。全节得旨，克日领兵离汴京，望幽州进发。
时初春天气，风和日暖，但见：路上野花无意采，林中杜鹃动人情。大军来到九龙谷下寨。消息传入幽州，近臣奏知萧后： 南朝起四路兵马而来，声势甚盛。 太后大惊曰： 不意其来如此速耶！ 因问： 谁可部兵迎敌？ 道未罢，椿岩应声出曰： 陛下勿忧，臣举一人退宋兵，如摧枯拉朽，取中原犹反掌之易。 太后问曰： 卿举何人？ 岩曰： 臣之师父，姓吕名客，现在宫门外，未敢擅入。若用此人退敌，何患不克？ 后即宣进吕客于阶下，视之，见其人物清雅，举止特异。自思： 此人必有奇才。 乃问曰： 卿要来应募，求进身否？ 吕客答曰： 臣闻陛下欲与南朝争衡，特来相助一臂之力，取其天下。 后曰： 卿要多少人马而行？ 吕客曰： 宋人善战者多，可用阵图斗之。依臣所论，幽州军马不足调遣，陛下须于五国借兵，可成大事。 后曰： 五国是谁？ 吕客曰： 可修书一封，差使臣往辽西鲜卑国，见国王耶律庆，献送金帛，以结其心，问彼借精兵五万，彼必无推。又修书赍官诰往森罗国，赏赐国王孟天能，令他发兵五万相助。再遣一使往黑水国，许以成功之后，割西羌一带谢之，令助兵五万，必定悦从。又差一使臣赴西夏国，见国王黄柯环，说知中原利害，借兵五万。再着亲臣往长沙国，见国玉萧霍王，借兵五万。若得此五国兵来，仗臣平生所学，排下南天七十二阵，使宋君臣见之心胆碎裂，拱手归命矣。 萧后听罢，大悦曰： 卿真子牙重出，诸葛复生。 即日封吕客为辅国军师、北都内外兵马正使。
吕客谢恩而退。太后遣下五处使臣，令赍金宝，径诣鲜卑等国而行。当下领旨使臣分头进发。自是，五国得赐敕赍，无不悦从。鲜卑国王差黑靼令公马荣为帅，森罗国王差亢金龙太子为帅，黑水国王差铁头黑太岁为帅，西夏国王差公主黄琼女为帅，长沙国王差驸马苏何庆与公主萧霸贞为帅，各助精兵五万，陆续而来。
不消数十日，都集幽州听候。近臣奏知萧后： 五国兵马齐到。 后宣进吕客问曰： 五国之兵已到，军师何以调遣？ 吕客奏曰： 臣此行不是等闲，陛下再召回云州耶律休哥等，蔚州萧挞懒等，起倾国之兵，与臣提调，管取克伏中原。 后允奏，即下敕于云、蔚二州，调回各处军马。以鞑靼令公韩延寿为监军，都部署上盒秀以下并听调遣，统率二十五万精兵，合五国共五十万，随吕军师征进。韩延寿得旨，出往教场中，操演齐备。越数日，云、蔚二州军马皆至。吕军师同岩率五国精兵与北番人马离幽州，浩浩荡荡，望九龙谷而进。此一去，有诗为证：
全凭兴国扶王策，解使英雄显智来。
三千世界风云变，七十天门战阵开。
北番兵马来到九龙谷，于平川旷野下寨。对面便是宋营。次日，吕军师召集诸将，吩咐曰： 三月丙申支干相克之日，吾将排阵，各人须要听令。如有后期者，先斩后奏。 韩延寿进曰： 军师令旨，谁敢有违？ 
