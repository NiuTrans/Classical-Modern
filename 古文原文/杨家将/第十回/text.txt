<strong>八王进献反间计光美奉使说杨业</strong>
却说是夜太宗回归营中，只是闷闷不悦，无计可施。维时八王揣知上意，因进言曰： 陛下闷闷不乐，岂非为无计招降杨家父子耶？ 太宗惊问曰； 汝今有何妙计来献？ 八王顿首进曰： 依臣愚计，只可遣人往河东行反间之计，管教杨家父子来归。 太宗喜曰： 此计固妙，但恐无人可行。 八王又曰： 此行须得杨光美去，事必万全。 是时光美正在旁边，即出班奏曰： 臣不才愿往。 太宗大喜，即日给与黄金千两，锦缎千匹，以及珍宝货赂，前往河东。
光美星夜来到赵遂府中。却说赵遂是刘主宠的嬖幸，赵遂所言，钧无不从。光美来到，先赂其左右，引见了赵遂，送了他黄金、锦缎。赵遂本是小人，贪其厚利，便喜不自胜。问光美曰： 大人天朝大臣，何意收幸遐陬之老，但有所教，焉敢不从。 光美曰： 吾主极知大人宠幸于刘主，言无不从，故使光美布此诚意。河东、中原，原无大仇，所以兴兵，不过欲来讲和。奈有杨业父子，恃其勇悍，专耀兵威，遂使两国和好不成。且彼战不利，则祸移河东；彼战一胜，则阻兵而骄，刘主必大加宠幸，于大人之遇，未免少衰矣。我主是以愿乞大人一言，疏之刘主，则彼必勒兵而回。那时却与大人定其和议，使河东、中原，永为兄弟之国，则大人之宠益固，不让他人得专其美也。愿乞大人裁之。 赵遂既受了他许多东西，又听见他这番言语，遂有攘功妒能之心，曰： 大人放心，赵遂自有区处，管教除了杨业父子。 将光美款待，潜地送回。
赵遂自思： 得了宋人许多礼物，若不除杨业，他日功成，反让他得专其美，岂不又失了宋人面皮？ 于是将些金银，日夜布卖谣言，说杨业受了宋人金珠，约与反兵助宋，同剿河东，待功既成，便与宋朝同分其地。此言一时传播。却又秘密通讯，戒宋人切勿交战，但须逗留十日半月，管教成功。太宗得此消息，大喜，问光美道： 此事可信否？ 光美曰： 臣视赵遂小人，只知食禄固宠，又且忌妒杨业，此事可信无疑。陛下只须传谕各营，坚壁勿战，俾遂得就中取事，疏间杨家父子。伺彼有隙，然后臣奉片言诏谕，管教山后军马，人吾彀中。 太宗击节称善。乃下令戒谕军中，各宜坚壁，勿与交战；若其请战，但只听之而已。此令既下，各营果是坚壁不出。
刘主见此犹豫，每日只促杨业出阵。杨业奉令整军，日出讨战，奈何宋营人马，只是不出，杨业无计可施。又且河东纷坛，说是令公得宋金珠，羁縻欲叛。杨业愈慌，每日只是督军索战，宋军半分不理，故每日只是空回。赵遂连夜入见刘钧，说杨业受宋人金珠，要举众降敌。刘钧大惊曰： 国舅何以得知？ 遂曰： 此事臣知已久，往年泽州之围，杨业提兵速援，自与宋人通和而回，臣以国家用人之秋，未敢辄奏；今彼稽延不进，与宋师为观望之计。此反情已露，中外皆知，流言四起，万姓仓皇，非独臣一人知也。 刘钧信其言，因问赵遂拿杨业之计。遂曰： 陛下须降敕，宣其入国议事。预先埋伏甲士于殿下，待其来，投刀为号，齐出擒之，只消二十多人便能成事。 
次日，刘钧遣使径诣北营中宣召。杨业人至殿前拜见毕，刘钧拔所佩刀，投于阶下。两边伏兵听见刀声，一齐迸出，将杨业捉下。杨业不知其由，大惊曰： 臣无罪，陛下何以捉我？ 刘钧怒骂曰： 汝与宋军通谋作叛，尚说无罪？ 亟令推出斩之。宋齐邱苦谏曰： 杨业父子，忠勤为主，焉有反情？陛下勿信谣言而误大事。 钧曰： 彼有三反之罪，岂是谣言无据？屡日不出兵，一反也；不遣人通知出兵，二反也；往年私自受和而归，三反也，有此三反之罪，难以容留。 丁贵保奏曰： 即日宋师临敌，待其出战不胜，斩之未迟。 刘钧依奏，乃赦之，令退宋师。令公默然而退。回至军中，谓诸子曰： 此必宋人用贿赂之计，使汉主疏我父子。顷间若非宋丞相等力奏，险些一命不保。今命杀退宋师，则免我诛戮；不然，仍要正罪。争奈敌兵不出，何以退之？ 延德进曰： 大人何用深忧？既汉主信谗，而屏逐我父子，则将人马复回应州，待宋兵攻破河东，那时思我父子，悔之晚矣。 令公曰： 我今本欲尽忠于国，既出兵来援，岂有引退之理？汝众人明日只管出战，再作商议。 延德怀愤而退，与部将密议，欲有归附大朝之意。次日，延嗣、延朗两兄弟出阵溺战，宋营中无一骑来敌者。日晚，延嗣等只得退去。
太宗闻刘钧要诛杨业消息，因与谋臣商议招降之计。杨光美进曰： 陛下正宜乘此机会，以诱杨家来降也。 太宗曰： 朕正苦未得其策。 光美曰： 臣有一计，不消半个月，河东唾手可取，使杨家父子径入我朝也。 太宗欣然曰： 卿有何妙策？ 光美进前，于太宗耳边，连道几句 如此如此 。太宗大悦曰： 此事非卿不可行。 光美欣然领命，径诣杨业寨中，先使人通知杨业。杨业曰： 往年正因此人来议和，吾厚待之而去，致汉主疑忌；今又至此，必有说词。 先令健卒二十，伏于帐外，并嘱曰： 吾喝一声，即出擒之。 分布已定，须臾光美昂然而入。杨业端坐不动，两边七子，齐齐立开。杨业乃问光美曰： 汝来欲何为？ 光美曰： 特来劝将军归顺天朝也。 业大怒，喝一声，帐下走过二十人，将光美登时捉缚，辄令斩之。延嗣曰： 大人暂息雷霆，审其来语，如有不是，然后斩之。 业曰： 汝试说来，若说不通，即请试刀。 光美全无惧色，朗声谓曰： 吾闻良禽择木而栖，贤臣择主而佐。今将军来援河东，本欲竭尽其忠；殊猜忌日深，无以自明心迹，事必败矣。我宋主仁德远敷，诸镇仰服，只有河东未下，其能久安乎？背暗投明，古人所贵，愿明公垂察焉。 业听罢，半晌无语。既而曰： 吾不杀汝，放汝去，速令勇将来战。 光美不慌不忙，退出帐外，故意拂袖堕落一密封于军中而去。
左右拾得，被延德接着，拆开视之，却是画成图局一张，有无佞宅、梳装楼、歇马亭、圣旨坊，内写 接待杨家父子之所 ，极其美丽。延德将与七郎等细玩。七郎曰： 莫说与吾等居住，便得一见，亦甘心也。 延辉曰： 且莫露机，看汉主势头如何，若不善待我父子，即反归南朝也。 众人隐下，不与令公知之。
数日，刘钧遣人督战，粮草赏军之物，又不给与。令公愈慌，与其子商议，分兵出战。延朗进曰： 非我众人不肯尽心，数日军中粮草不敷，众人各无斗志。若使出兵，必先自乱，焉能取胜？不如引退应州，再作计议何如？ 业曰： 汝等若有此举，复何面目以见天下丈夫乎？ 延德曰： 大人不自忖量，军士亦欲激变矣。 业见众论纷纷，且刘钧屡来责罪，只得下令，将军马一夕退口应州去了。消息报入宋营中，太宗知之，即召群臣商议，杨光美曰： 且令诸将暂缓河东之攻，先定计降了杨家父子，不愁河东不下也。今乘其军马已退，可布谣言于应州传说：北汉主以杨家父子有抗兵私逃之罪，欲结大辽出兵讨之。彼闻此消息，人怀内惧，陛下再遣人说之，事必成矣。 太宗依其议，即下令军中，布谣言传入山后。不提。
却说杨令公星夜归至镇下，不数日闻此消息，军士皇皇，统属不一。令公坐卧无计，忧形于色。夫人佘氏问之曰： 令公自晋阳归山，何以日夕抱闷？ 令公长叹不已，只得将汉主见罪之事告知。夫人曰： 曾与众儿子商议否？ 令公曰： 多有劝我投降，只恐非长策也。 夫人曰： 若大朝厚待汝父子，归之亦是长策，何必深忧？ 令公曰： 正不知待我之情何如，若使不及汉主，反受负忠之名，那时进退两难矣。 令公言罢，径出军中。适五郎延德入问母曰： 方才父亲所言何事？ 佘氏以令公之语告之。延德曰： 事不偶然，我父子有王佐之才，定乱之武，何所归而不厚哉？ 言罢即以所得宋人绘图展开，与母观之，延德一一指说其详。时有二妹在旁：长曰八娘，年十五；次曰九妹，年十三。闻说如此之富贵，力怂其母，劝父归顺大朝。母曰：汝等且勿言，待我以机会劝之。 
次日，与令公对席而饮，酒至半酣，夫人问曰： 妾闻军中日夕怀大辽出兵之忧，此事殊为可虑。令公值此进退不决之地，光景易去，年华日逼，致使功名不建，深为可惜。不如从众孩儿之言，弃河东而归顺大朝，上酬平生之志，下立金石之名，岂不胜幽沉于夷俗，致万古只是一武夫乎？ 令公闻言，欣然曰： 夫人所论极是，我明日当与众将商议归降。 令公
思付一夜，次日，出军中召集诸将，定议归顺宋朝之计。牙将王贵进曰： 令公此举，亦非细事。必先自重，然后人重之。须先遣人通知宋主，待其差大臣勇将赍敕书来到，然后归之，可保全美。 令公然其言，先遣部将张文，前诣宋军中，来见太宗，道知令公将归顺大朝之事。太宗召集文武问曰： 令公将欲来归，当何以处之？ 八玉进曰： 杨家父子若有此举，陛下难以等闲待他，须于文武班中，推二人赍诏前往通意，则彼必倾心归顺，无所疑惑。 太宗问： 谁可往？ 道声未罢，杨光美进曰： 文臣牛思进，言词清朗；武臣呼延赞，英气慷慨。此二人若去，事必万全。 太宗允奏，即下诏，遣二人赍厚礼诣应州，来见令公。宣读诏书曰：
朕以国家多事之秋，所难得者人才也，是以即位之初，注意边将。兹尔山后应州杨令公父子，文能兴邦，武能定乱；隈屈于窎远之方，舍置于闲散之地，朕甚惜焉。且河东克在目下，君将何归？今特遣亲信文武二臣，赍来敕命，道知朕意。尔之父子果有幡然之志，投降我朝，朕将委以重职，使子孙受莫比之富贵，而令公得金石之高名，岂不伟欤？故兹诏示，想宜知悉。杨令公得诏，拜受命毕，即请牛思进与呼延赞入于帐中，分宾主坐定。牛思进曰： 主上以令公倾心归命，特遣小可二人，敬来麾下，面定其约。且众人望公之到，如大旱之望云霓。幸勿疑贰。 令公曰： 区区守此僻土，上不能尽忠汉主，下不能立功当朝，实为天下所羞。 呼延赞曰： 令公道差矣，君有文武全才，效忠为国，志亦勤劳，奈刘钧幸臣用事之日，不欲令公父子建立奇功，致使进退沉滞，而有归大朝之念。此诚天意，使公等立不世之名于我朝，岂偶然哉？ 令公见二人理通伺顺，甚加敬服，因令左右设酒醴相待，众人尽欢而散。
次日，令公入与夫人商议归降之事，夫人曰： 令公既然有意归顺于天朝，何必再议？ 因先令差来二臣复命，再令其子调集边防军马，装载府库金帛，准备起行。后人有诗赞曰：
山川钟秀不徒然，致使英雄产太原。
父子从来归大宋，契丹拱手定三边。
