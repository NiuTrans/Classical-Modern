<strong>宋君臣魏州看景王全节铜台交兵</strong>
却说六使被斩消息传入佳山寨，岳胜、孟良等闻知，号啕而哭，声振原野，孟良曰： 既本官不幸，我众人难以再守，不如散去，各安生理。 岳胜曰： 汝言正合我意。刘超、张盖，于山下创立本官庙字，傍塑十八员指挥使，递年祭把。 分遣已定，将寨中所积，人各均分，拆毁三关寨。是日，众人四散而去。陈林、柴敢率所部，依前往胜山寨居住。岳胜邀孟良等，反上太行山，称草头天子，部将仍封为丞相等职，打官劫舍。不在话下。是时焦赞在邓州，听知六使遭戮，亦越狱逃走。
话分两头。却说王钦见六使已死，不胜之喜。自思曰： 朝廷无了此人，我志得遂矣。 乃修下密书一封，遣心腹人漏夜送往北番，来见萧后。萧后拆书视之，其书曰：
臣自辞陛下赴南朝，又是数年。每怀报答君后之恩，无由得遂。今臣颇知南朝强弱，所可虑者，惟杨六使而已，今臣略施小计，枭其首级以献，臣目所睹。可乘南朝无备，整点六师，大兴征伐，边防必望风瓦解。若待京城震骇，臣内中自生支节，复有书来奏知。望陛下与二三文武商议，勿失此机会焉。
萧后得书大悦，因以示文武。萧天佐奏曰： 王钦来书，道得详细，乞陛下早定伐宋之计，以图中原也。 后然其奏。忽一人进曰： 陛下此举虽善，只是难以取胜。 众视之，乃大将军师盖也。后问曰： 孤欲举兵伐宋，卿何以见得难胜？ 师盖曰： 杨家虽亡，中原一统之盛，边帅掬重兵者不下数十万，若径提兵深入，未能即胜。当用计策赚之，令宋兵首尾不能救应，中原唾手可取也。 后曰： 愿闻卿之妙计。 师盖曰： 魏府铜台，乃晋帝陵寝之所，近来戍兵凋落，武备不修。陛下可遣人整饬园林，开凿玉池，多植奇果名花。诈称天落祥瑞，池水成醇，树叶藏浆。以此特异之事，扬于中原。再使人令王钦就中哄惑，引诱其君，来此玩景。然后出劲兵，紧紧困之。陛下亲率精兵，乘虚直捣京城。国中无主，那个敢来争锋？此时取宋天下，有何难哉？萧后闻之大喜。先发密书，入汴京与王钦知道。再遣能干之人，前去铜台修筑陵寝。一面下令萧天佐等整点军马以待。
不一月间，消息传入汴京，近臣奏知： 魏府天降奇瑞，池水成醇酒，叶里贮琼浆。附近边民，各移就共饮。 真宗闻奏，问于众臣曰： 魏府沃野之地，有此奇事？卿等当究的实。 一时文武群臣皆上表称贺。惟寇准等怀疑是事，乃奏曰： 魏府晋朝陵寝之所，既有此瑞，何独一境应之，陛下不可深信。 帝未应。王钦迎风旨，前奏曰： 若此异事使天下皆然，又不足为瑞矣；今特魏府有之，正是太平符运，千载难逢。陛下当整六师亲视之，一者巡抚边民，二者使番人不敢南下。 真宗乃悦曰： 卿乃忠言也。 即下诏巡幸魏府。八王谏曰： 魏境地接辽界，近来帅臣调遣，城郭荒野。值今戎马在郊之日，陛下车驾一动，北番乘虚而入，那时谁为保守京城乎？万望以社稷为重，勿轻信虚诞之事也。 真宗曰： 朕命柴驸马、寇
丞相领禁军守京，必保无事。 八王见谏不从，泱泱而出。明早，敕旨已降，以呼延赞为保驾大将军，光州节度使王全节、郑州节度使李明为前后扈从。赞等得命，准备起行。越数日，真宗车驾发离汴京，八王以下文武，皆随侍而行。但见：红尘起处兵军盛，白日昏时羽纛多。
大军一路无词，不日间来到魏府境界。时冬十一月，朔风竟起，北方寒冻。车驾进入府中驻扎。次日，真宗与群臣登晋之陵寝看景，果见林中树叶包藏有物，玉池中泉水红润。帝命取而尝之，其味似酒，其淡若醴。军校摘下树叶，揭内视之，俱是时造粟浆，八王奏曰： 陛下以祥瑞之故而劳动车驾，使边民供给，不堪其苦。今观此亦何祥瑞之有那？此必番人之计，赚君臣来此。若不亟还，定落其圈套。 真宗亦疑，因下命退回军马。不想北番已知消息，萧天佐、土金秀等率马步番兵一十万，将魏府城郭团团围了。飞骑报至驾前，真宗大惊曰： 不依卿等所谏，致被围困，将何以为什？ 八王曰： 番人预定此策，长驱而来，其势正锐。陛下可敕诸将，严守各门。一面遣人，垦夜往汴京取救兵，待援兵一至，内外夹攻，则可退敌矣。 真宗依奏，即命呼延赞等分门而守。时宋军于敌楼上望见番兵乌聚云集，声势甚盛，众皆有惧色。呼延赞按剑而言曰： 凡两国相敌，胜负在将，不在兵之多寡。我观番兵虽众，利在急战。明日与其交锋，当尽力而战，必能以胜之。 众军得令。次日，赞请旨，与光州节度使王全节，分前后出战。旗鼓开处，两阵对圆。番将土金秀跑马先出，指宋将渭曰： 汝等已中吾计，何不纳降，以免一死？ 呼延赞怒曰： 狗奴速退，尚可留残生；若使邀阻御驾，直待兵指幽州，寸草不留。 金秀大怒，跃马舞刀，直取宋将。呼延赞举枪交锋。两将鏖战四十余合。番将力怯，拨马而走。呼延赞催动后军掩杀。
番将见赞赶来，挽弓架箭，一矢恰中乘马，呼延赞被掀翻在地。王全节正待救之，番兵围裹将来，将赞活捉而去。全节不敢恋战，跑马杀入城中。萧天佐从旁攻之，宋兵大败，死者不计其数。全节入见真宗，奏知： 番兵众盛，已捉去大将呼延赞，臣战败而回。 真宗闻之，忧愤不已。八王曰： 事既急矣！陛下可再遣人于沿边帅臣取救。 帝允奏，手诏遣使臣而行。
却说番将捉得呼延赞，用槛车囚下，待遣人解赴幽州。萧天佐与土金秀、耶律庆分门攻击，宋军震骇。八王曰： 番人所惧，惟有杨家。陛下可效汉高祖白登故事，以军中勇壮者，假装六使及部下一十八员指挥使，城上扯起杨家救援旗号，阳使假者于城上走马。番人见之，必引兵退去。我军乘势杀出，可脱此难矣。 帝允奏，下令军中，并依三关将帅装束。
次日平明，城上扯起杨家救驾旗号。番人见着旗号，报入军中。土金秀惊曰： 杨六郎已死，如何又来救驾？ 即率所部来看。一伏时，城上金鼓齐吗，炮响震天。假装岳胜、孟良、焦赞等，于城上走马。番兵望见，那知虚实，齐叫： 快走！不然，无遗类矣。 萧天佐闻之，拆营而去。王全节与李明开城追击。番兵奔如潮涌，自相践踏，死者无算。宋军直追至数里而回。王钦大怒曰： 北番人真乃乳子！恁的怕着杨家。 亟密遣人报与番帅得知。萧天佐闻之，叹曰： 假的如是惧怯，若使真的，不战而败也。 复率众围绕而来，攻打越紧。
城中见番兵又至，报知真宗。真宗曰： 此机已被参破，再有何策可退？ 八王曰： 朝廷音问不通，那个敢敌北兵！
如今不有杨家，臣等亦难为计也。 真宗曰： 悔之无及！朕将率众将亲战番兵，溃围而出。 八王曰： 北兵众盛，陛下徒损威风，必不能出。只得紧守此城，以待救兵。 
番兵一连围困二十余日，城中危急。真宗亲自登城，见北骑周回围绕，水泄不通。八王曰： 陛下要脱此难，除得杨六使来，殄此丑虏，如滚汤泼雪。 帝曰： 那里再得此人？ 八王又奏曰： 可出赦书，遍行天下寻之，恐有六使也。 真宗不答，退入府中，自思： 八王所奏可疑。 因召侍臣人内问计。侍臣齐奏： 杨六使消息，八王恐知下落。乞陛下发赦书于汝州究之。 帝允奏，问： 谁赍赦一行？ 王全节曰： 臣愿前往。 帝付与赦文。
次日，令李明送出。开了城门，李明先杀出，正遇番将耶律庆，战败之。全节乘势杀出重围，投汝州而去。李明退入城中坚守。
