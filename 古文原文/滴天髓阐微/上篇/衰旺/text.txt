能知衰旺之真机，其于三命之奥，思过半矣。
【原注】旺则宜泄宜伤，衰则喜帮喜助，子平之理也。然旺中有衰者存，不可损也；衰中有旺者存，不可益也。旺之可损，以损在其中矣；衰之极者不可所当损者而损之，反凶；实所当益者而益之，反害，此真机，皆能知之，又何难于详察三微奥乎？
任氏曰；得时俱为旺论，失令便作衰看，虽是至理，亦死法也。夫五行之气，流行于四时，虽日干各有专令，而其实专令之中，亦有并存者在，如春木司令，甲乙虽旺，而此时休囚之戊己，亦未尝绝于天地也；冬水司令，壬水虽旺，而此时休囚之丙丁，未尝绝于天地也。物时当退避，不敢争先，而其实春土何尝不生万物，冬日何尝不照万国乎？况八字虽以月令为重，而旺相休囚，年日时中，亦有损益之权，故生月即不值令，亦能值年值日值时，岂可执一而论？有如春木虽强，金太重而木亦危；干庚辛而支申酉，无火制而不富，逢土生而必夭，是得时不旺也。秋木虽弱，木根深而木亦强，干甲乙而支寅卯，遇官透而能受，逢水生而太过，是失时不弱也。是故日干不论月令休囚，只要四柱有根，便能受财官食神而当伤官七杀。长生禄旺，根之重者也；墓库余气，根之轻者也。天干得一比肩，不如地支得一余气墓库。墓者，如甲乙逢未，丙丁逢戌，庚辛逢丑，壬癸辰之类是也。余气者，如丙丁逢未，丙丁逢戌，庚辛逢丑，壬癸逢辰之类是也。余气者，如丙丁逢未，甲乙逢辰，庚辛逢戌，壬癸逢丑之类是也，得二比肩，不如支中得一长生禄旺，如甲乙逢亥寅卯之类是也。盖比肩如朋友之相扶，通根如家室之可托，干多不如根重，理固然也。今人不知此理，见是春土夏水秋木冬火，不问有根无根，便谓之弱：见是春木夏火秋金冬水，不究克重克轻，便谓之旺，更有壬癸逢辰，丙丁逢戌，甲乙逢未，庚辛逢丑之类，不以为通根逢库，甚至求刑冲以开之，竟不思刑冲伤吾本根之气。此种谬论，必宜一切扫除也。
然此皆论衰旺之正面，易者也，更有颠倒之理存焉，其理有十：木太旺者而似金，喜火之炼也；木旺极者而似火，喜水之克也。火太旺者而似水，喜土之止也；火旺极者而似土，喜木之克也。土太旺者而似木，喜金之克也；土旺极者而似水，喜火之练也。金太旺者而似火，喜水之济也；金旺极者而似水，喜土之止也。水太旺者而似土，喜木之制也；水旺极者而似木，喜金之克也。木太衰者而似水也，宜金以生之；木衰极者而似土也，宜火以生之。火太衰者而似木也，宜水以生之；火衰极者而似金也，宜土以生之。土太衰者而似火也，宜木以生之；土衰极者而似水也，宜金以生之。金太衰者而似土，宜火以生之。金衰极者而似木也，宜水以生之。水太衰者而似金也，宜土以生之；水衰极者而似火也，宜木以生之。此五行颠倒之真机，学者宜细详，玄玄之妙。
甲辰丁卯甲子戊辰
戊辰己巳庚午辛未壬申癸酉
甲子日生卯月，地支两辰，是木之余气也，又辰卯东方，子辰拱水，木太旺者似金也，以丁火为用。至巳运，丁火临旺，名列宫墙；庚辛两运，南方截脚之金，虽有刑耗，而无大患；未运克去子水，食廪天储；午运子水冲克，秋闱失意；壬申运金水齐来，刑妻克子，破耗多端；癸运不禄。
癸卯乙卯甲寅乙亥
甲寅癸丑壬子辛亥庚戌己酉
此造四支皆木，又逢水生，六木两水，别无他气。木旺极者，似火也，出身祖业本丰。惟丑运刑伤，壬子水势乘旺，辛亥金不通根，支逢水旺，此二十年经营，获利数万；一交庚戌，土金并旺，破财而亡。
乙丑甲申甲申辛未
癸未壬午辛巳庚辰己卯戊寅
此造地支土金，木无盘根之处，时干辛金，元神发透，木太衰者，似水也，初运癸未壬午，生木制金，刑丧早见，荫疪难丰；辛巳庚辰，金逢生地，白手发财数万；己卯运土无根，木得地，遭回禄，破财万余；至寅而亡。
己巳己巳乙酉丙戌
戊辰丁卯丙寅乙丑甲子癸亥
此造地支皆逢克泄，天干又透火土，全无水气。木衰极者，似土也。初交戊辰丁运，获丰厚之荫疪，美景良多；卯运椿萱并谢；丙运大遂经营之愿，获利万金；寅运克妻破财，又遭回禄；乙丑支全金局，火土两泄，家业耗散；甲子北方水地，不禄宜矣。
乙丑壬午丙戌甲午
辛巳庚辰己卯戊寅丁丑丙子
此丙戌日元，月时两刃，壬水无根，又逢木泄。火太旺者，似水也。初运庚辰辛巳，金逢生地，孔怀无辅助之人，亲党少知心之辈；己卯得际遇，戊寅全会火局，及丁丑二十年，发财四五万，至子运而亡。
戊寅丁巳丙寅甲午
戊午己未庚申辛酉癸亥壬戌
此造丙火生孟夏，地支两坐长生而逢禄旺。火旺极者，似土也。初运虽不逢木，喜其南方火地，遗绪丰盈，读书过目成育；一交庚运，即弃诗书，受嬉好游，挥金如土；申运家破身亡。此造若逢木运，名利两全也。
辛巳丁酉丁酉辛丑
丙申乙未甲午癸巳壬辰辛卯
丁火生于八月，秋金秉令，又全金局。火衰者，似木也。初运己未甲午，火木并旺，骨肉如同画饼，六亲亦是浮云；一交癸巳，干透水，支拱金，出外经营，大得际遇；壬辰运中，发财十余万。
辛亥壬辰丙申己亥
辛卯庚寅己丑戊子丁亥丙戌
此财生杀，杀攻身，丙临申，申辰拱水。火衰极者，似金也。初运辛卯庚寅，东方木地，萱椿凋谢，祖业无恒；至己丑运，出外经营，青蚨衬辇，白镪随舆；及戊子二十年，春风吹枊，红绫易公子之裳，杏露沾衣，膏雨沐王孙之袖。所谓有其运，必得其福也。
戊辰戊午戊申己未
己未庚申辛酉壬戌癸亥甲子
此造重重厚土，生于夏令，土太旺者，似木也，其用在金。庚申运，早采芹香；辛酉运辛丑年，饮鹿鸣，宴琼林，云程直上；壬戌运，刑丧挫折，丙午而亡。
戊戌丙辰己巳己巳
丁巳戊午己未庚申辛酉壬戌
此造四柱火土，全无克泄。土旺极者，似金也。初运南方，遗业丰盈，午运入泮，己未棘闱，拔而不举；一交庚申，青蚨化蝶，家业渐消；辛酉财若春后霜雪，事业萧条；壬运克丙不禄。
壬辰辛亥戊子癸丑
壬子癸丑甲寅乙卯丙辰丁巳
此造支类北方，水势汪洋，天干又透金水。土太衰者，似火也。运至甲寅乙卯，干支皆木，名成利遂；一交丙运，刑妻克子，破耗多端；至于巳运，岁运火土，暗伤体用，得风疾而亡。
癸酉甲子戊子壬子
癸亥壬戌辛酉庚申己未戊午
此四柱皆水，又得金生。土衰极者，似水也。初运癸亥，平宁之境；壬戌水无根，土得地，刑丧破耗，家业消亡；辛酉庚申二十年，大得际遇，白手发财十余万；己未运破去数万，寿亦在未而止。
壬申己酉庚子庚辰
庚戌辛亥壬子癸丑甲寅乙卯
此造秋金秉令，木火全无。金太旺者，似火也。亥运壬水坐禄，早游泮水，壬子运用神临旺，撞破烟楼，高攀月桂；癸丑合去壬水旺地，囊内青蚨成蝶舞，枝上子规月下啼；甲寅乙卯，尚有制土卫水之功，仁路清高，枫叶未应毡共冷，梅开早觉笔先香。
庚申乙酉庚戌庚辰
丙戌丁亥戊子己丑庚寅辛卯
此造支类西方，又逢厚土，金旺极者，似水也。初运火，祖业无恒；至戊子运获厚利，纳房出仁已丑庚运，名利皆遂；一交寅运，犯事落职，大破财利；至卯不禄。
己卯庚午辛卯甲午
己巳戊辰丁卯丙寅乙丑甲子
辛金生于促夏，地支皆逢财杀。金太衰者，似土也。初运己巳戊辰，晦火生金，求名多滞，作事少成；一交丁卯，木火并旺，如枯苗得雨，勃然而兴，似鸿毛遇风，飘然而起，家业丰裕，交丑生金泄火，不禄。
己亥丁卯庚寅丙子
丙寅乙丑甲子癸亥壬戌辛酉
此造木旺乘权，又得水生，四面皆逢财杀。金衰极者，似木也。所以乙丑运中，土金暗旺，家业破尽；至甲子运，北方水旺，财源通裕；癸亥出仁，名利两全，壬戌水临绝地，罢职而归。
壬寅辛亥壬子辛丑
壬子癸丑甲寅乙卯戊辰丁巳
此造壬水生于孟冬，支类北方，干皆金水。水太旺者，似土也，喜其寅木吐秀。至甲寅运，早遂青云之志，可谓才藻翩翩，辉映杏坛桃李，文思弈弈，光腾药笼参芩，乙卯运官途顺遂，交丙而亡。
癸亥癸亥壬子庚子
壬戌辛酉庚申己未戊午丁巳
此造四柱皆水，一无克泄，其势冲奔，不可遏也。初运壬戌，支逢土旺，早见刑丧；辛酉庚申，干支皆金，所谓月印舞江银作浪，门临五福锦铺花；交己未，妻子皆伤，家业破尽；戌午运，贫乏不堪，忧郁而卒。
丙辰乙未壬午癸卯
丙申丁酉戊戌己亥庚子辛丑
此火土当权，又逢木助，五行无金。水太衰者，似金也。初交丙申丁酉，盖头是火，使申酉不能生水，财喜并旺；戊戌运中，家业饶裕；己亥土无根，还喜支会木局，虽有破耗而无大患；一交庚子，家破人亡。
癸卯戊午壬寅丙午
丁巳丙辰乙卯甲寅癸丑壬子
此造丙火当权，戊癸从化，枯干壬水。水衰极者，似火也。初运逢火，从其火旺，丰衣足食；乙卯甲寅，名利双全；癸丑争官夺财，破耗而亡。
以上二十造，五行极旺极衰，不得中和之气。原注云： 旺中有衰者存，衰中有旺者存 ，此两句，即余之太旺太衰也： 旺之极者不可损，衰之极者不可益 ，此两句，即余之极旺极旺衰也。特选此为后证。
