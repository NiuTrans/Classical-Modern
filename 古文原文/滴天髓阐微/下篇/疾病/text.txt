五行和者，一世无灾。
【原注】五行和者，不特全而不缺，生而不克，只是全者宜全。缺者宜缺，生者宜生，克者宜克，则和矣。主一世无灾。
【任氏曰】：
五行在天为五气青、赤、黄、白、黑也；在地为五行，木、火、土、金、水也；在人为五脏，肚、心、脾、肺、肾也。人为万物之灵，得、五行之全，表于头面，象天之五敢，裹于脏腑，象地之五行，故为一小天地也，是以脏腑各酏五地之服陽而属焉，凡一脏配一腑，腑皆属陽，故为甲、丙、戊、庚、壬；脏皆属陰，故为乙、丁、己、辛、癸。或不和，或太过不及，则病有风、热、湿、燥、寒之症矣。必得五味调和，亦有可解者。五味者，酸、苦、甘、辛、咸也。酸者属木，多食伤筋；苦者属火，多食伤骨；甘者属土，多食伤肉；辛者属金，多食伤气：咸者属水，多食伤血，比五味之相克也。故曰 五行和者，一世无灾 。不特八字五行宜和，即脏腑五行，亦宜和也。八字五行之和，以岁运和之；脏腑五行之和，以五味和之。和者，解之意也。若五地和，五味调，而灾病无矣。故五行之和，非生而不克，全而不缺为和也，其要贵在泄其旺神，泻其有余，有余之旺神泻，不足之弱神受益矣，此之谓和也。若强制旺神，寡不敌众，触怒其性，旺神不能损，弱神反家伤矣。是以旺神太过者宜泄，不太过宜克；弱神有根者宜扶，无根者反宜伤之。凡八字须得一神有力，制化合宜，主一世无灾。非全而不缺为美，生而不克为和也。
癸未甲寅戊戌庚申
癸丑壬子辛亥庚戌己酉戊申丁未丙午
戊生寅月，木旺土虚，喜其坐戌通根，足以用金制杀。况庚金办坐禄支，力能伐木，所谓不太过者宜克也。虽年干癸水生杀，得未土制之，使其不能生木，喜者有扶，憎者得去，五行和矣。且一路运程与体用不背，寿至九旬，耳目聪明，行止自如。子旺孙多，名利福寿俱全，一世无灾无病。
甲寅庚午戊寅甲寅
辛未壬申癸酉甲戌乙亥丙子
局中七杀五见，一庚临午无根，所谓弱神无根，宜去之，旺神太过，宜泄之也。且午火则和矣。喜其午火当令，全无水气，虽运逢金水，不能破局而无疑。运走木火，名利两全。此因神足，精气自生，是以富贵福寿，一世无灾，子广孙多，后嗣济美。
甲子丙子癸亥乙卯
丁丑戊寅己卯庚辰辛巳壬午
癸亥日元，年月坐子，旺可知矣。最喜卯时泄其菁英，里发于表，木气有余，火虚得用，谓精足神旺。喜其无土金之杂，有土则火泄，不能止水，反与木不和，有金则木损，更助共汪洋。其一生无灾者，缘无土金之混也。年登耄耋。而饮啖愈壮，耳目聪明，步履康健，见者疑五十许人，名利两全，子孙众多。
血气乱者，生平多疾。
【原注】血气乱者，不特火胜水，水克火之类；五气反逆，上下不通，往来不顺，谓之乱，主人多病。
【任氏曰】：
血气乱者，五行悖而不顺之谓也。五行论水为血，人身论脉即血也。心胞主血，故通手足厥陰经，心属丁火，心胞主血，膀胱属壬水。丁壬相合，故心能下交于肾，则丁壬化木，而神气自足，得既济相生，血泳流通而无疾病矣。故八字贵乎克处逢生，逆中得顺而为美也。若左右相战，上下相克，喜逆逢顺，则火旺水涸，火能焚木；水旺土荡，水能沉金；土旺木折，土能晦火；金旺火虚，金能伤土；木旺金缺，木能渗水。此五行颠倒相克之理，犯此者，必多灾病。
丙申乙未丁未庚戌
丙申丁酉戊戌己亥庚子辛丑
丁生季夏，未戌燥土，不能晦火生金，丙火足以焚木克金，则土愈燥而不泄。申中壬水涸而精必枯，故初患痰火。亥运水不敌火，反能生木助火，正杯水车薪，火势愈烈，吐血而亡。
壬寅丁未丙申甲午
戊申己酉庚戌辛亥壬子癸丑
丙火生于未月午时，年干壬水无根，申金远隔，本不能生水，又被寅冲午劫，则肺气愈亏。兼之丁壬相合化木，从火则心火愈旺，肾水必涸，所以病犯遗泄，又有痰漱。至戌运全会火局，肺愈绝，肾水燥，吐血而亡。
甲辰丙寅丙寅壬辰
丁卯戊辰己巳庚午辛未壬申
木当令，火逢生，辰本湿土，能蓄水，被丙寅所克，脾胃受伤，肺金自绝，木多渗水，而肾水亦枯。至庚运，木旺金缺，金水并见，木火金肆逞矣，吐血而亡。此造木火同心，可顺而不可逆，反以壬水为忌，故初逢丁卯、戊辰、己巳等运，反无碍。
忌神入五脏而病凶。
【原注】柱中所忌之神，不制不化，不冲不散，隐伏深固，相克五脏，则其病凶。忌木而入土则脾病，忌火而入金则肺病，忌土而入水则肾病，忌金而入木则肝病，忌水而入火则心病。又看虚实，如木入土，土旺者，则脾自有余之病，发于四季月；土衰者，则脾有不足之病，以于春冬月。余皆仿之。
【任氏曰】：
忌神入五脏者，陰浊之气，埋藏于地支也。陰浊深伏，难制难化，为病最凶。如其为喜，一世无灾；如其为忌，生平多病。土为脾胃，脾喜缓，胃喜和，忌木而入土，则不和缓而病矣。金为大肠肺，肺宜收，大肠宜畅，忌火而入金，则肺气上逆，大肠不畅而病矣。水为膀胱肾，膀胱宜润，肾宜坚，忌土而入水，则贤枯膀胱燥而病矣。木为肝胆，肝宜条达胆宜平，忌金而入木，则肝急而生火，胆寒而病矣。火为不肠心，心宜宽，小肠宜收，忌水而入火，则心不宽，小肠缓而病矣。又要看有余不足，如土太旺，木不能入土，是脾胃自有余之病。脾本忌湿，胃本忌寒，若土湿而有余，其病发于春冬，反忌火以燥之；土燥而有余，其病发于夏秋，反忌水以润之。如土虚，弱木足以疏土，若土湿而不足，其病发于夏秋；土燥而不足，其病发于冬春。盖虚湿之土，遇夏秋之燥，虚湿之土，逢春冬之湿，使木托根而愈茂，土受其克而愈虚。若虚湿之土，再逢虚湿这时，虚燥之土，再逢虚燥之时，木必虚浮，不能盘根，土反不畏其克也。余仿此。
庚寅己丑丙子乙未
庚寅辛卯壬辰癸巳甲午乙未
丙火生于季冬，坐下子水，火虚无焰，用神在木。木本凋柘，虽处两陽，萌芽未动，庚透临绝，为病甚浅，所嫌者月支丑土，使庚金通根，丑内藏辛，正忌神深入五脏，又己土乃庚金嫡母，晦火生金，足以破寅。子水为肾，丑合之不能生木，化土反能助金，丑土之为病，不但生金，抑且移累于水，是以病患肚肾两亏。至卯运，能破丑土，名列宫墙；乙运庚合，巳丑拱金，虚损之症，不治而亡。
丁亥辛亥辛未午辰
庚戌己酉戊申丁未丙午乙巳
辛金生于孟冬，丁火克去比肩，日主孤立无助，伤官透而当令，窃去命主元神，
用神在土不在火也。未为木之库根，辰乃木之余气，皆藏乙木之忌；年月两亥，又是木之生地，亥未拱木，此忌神入五脏归六腑。由此论之，谓脾虚肾泄，其病患头眩遗泄，又更盛于胃腕痛，无十日之安。至己酉运，日主逢禄，采芹得子，戊运克去壬水补廪；申运壬不逢生，病势愈重，丁运日主受伤而卒。
观上两造，其病症与八字五行之理，显然应验，果能深心细究，其寿夭穷通，岂不能预定乎？
客神游六经而灾小
【原注】客神比忌神为轻，不能理没，游行六道，则必有灾。如木游于土之地而胃灾。火游于金之地而大肠灾，土行水地膀胱灾，金行木地胆灾。水行火地上肠灾。
【任氏曰】：
客神游六经者，陽虚之所，浮于天干也。陽而虚露，易制易化，为灾必小，犹病之在表，外感易于发散，不至大患，故为小也。究其病源，仍从五行陰陽，以分脏腑，而五脏论法，亦勿以天干为客神论虚，地支为忌神论实。必须究其虚中有关，实处反虚之理，其灾祥了然有验矣。
壬辰甲辰庚午丙戌
乙巳丙午丁未戊申己酉庚戌辛亥
庚午日元，生于辰月戌时，春金杀旺，用神在土。月干甲木，本是客神，得两土，所以脾胃无病，然熬水炼金，而患弱症。至戊申运，土金并旺，局以木为病，木主风，金能克木；接连己酉庚与三十载，发财十余万，辛亥运金不通根，木得长生，忽患风疾而卒。
癸丑戊午壬寅庚戌
丁巳丙辰乙卯甲寅癸丑壬子
壬寅日元，生于五月戌时，杀旺又逢财局，杀愈肆逞，所以客神不在午火，反在寅木，助其火势；客神又化忌神，戊癸化火，则金水相伤。运至乙卯，金水临绝，得肺肾两亏之症，声哑而嗽，于甲戌年正月木火并旺而卒。
乙亥庚辰丙子庚寅
己卯戊寅丁丑丙子乙亥甲戌
丙子日元，生于季春，湿土司令，蓄水养木，用神在木，得亥之生，辰之余，寅之助。乙木虽与庚金合而不化，庚金浮露天干为客神，不能深入脏腑，而游六经也。水为精，亥子两见，辰又拱而蓄之，木余为气，春令有余，寅亥生合火为旺神，时在五陽进气，通根年月，气贯生时，精气神三者俱足，则邪气无从而入。行运又不背，一生无疾，名利裕如。惟土虚湿，又金以泄之，所以脾胃虚寒，不免泄泻之病耳。
木不受水者血病。
【原注】水东流而木逢冲，或虚脱，皆不受水也，必主血病。盖肝属木，缄而不纳则病。
【任氏曰】：
春木不受水者，喜火之温暖也；冬木不受水者，喜火之解冻也。夏木之有根而受水者，去火之烈，润地之燥也；秋木得地而受水者，泄金之锐，化杀之顽也。春冬生旺之木，要其衰而受水；夏秋休囚之木，要其旺而受水。反此则不受，不受则血不流行，故致血病矣。
丁亥丁未乙亥己卯
丙午乙巳甲辰癸卯壬寅辛丑
乙木生于未月，休囚之位，年月两透丁火，泄气太过。最喜时禄通根，则受亥水之生，润其燥烈之土；更妙会局帮身，通辉之象。至甲辰运，虎榜居首，科甲连登，格取食神用印也。
丙戌乙未乙巳丁亥
丙申丁酉戊戌己亥庚子辛丑
乙木生于未月，干透丙丁，通根巳戌，发泄太过，不受水生，反以亥水为病，格成顺局从儿。初交丙申丁酉，得丙丁盖头，平顺之境；戊戌运克尽亥水，名利两得；至己亥水地，病患膨胀。只因四柱火旺又逢燥土，水无所归，故得此病而亡。
土不受火者气伤。
【原注】土逢冲而虚脱，则不受火，必主气病，盖脾属土而容火，不容则病矣。
【任氏曰】：
燥实之土不受火者，喜水之润也；虚湿之土不受火者，忌水之克也；春土有根而受火者，解天之冻，去地之湿也；秋土得地而受火者，制金之有余，补土之泄气也。过燥则地不润，过湿则天不和，是以火不受，木不容。过燥必气亏，过湿必脾虚，不受则病矣。
己巳辛未戊戌己未
庚午己巳戊辰丁卯丙寅乙丑
戊土生于未月，重叠厚土，喜其天干无火，辛金透出，谓里发于表，其精华皆在辛金。运走己巳戊辰，生金有情，名利裕如。丁卯运辛金受伤，地支火土并旺，不能疏土，反从火势，则土愈旺，辛属肺，肺受伤，血脉不能流通，病患气血两亏两亡。
庚辰己丑己亥壬申
庚寅辛卯壬辰癸巳甲午乙未
己亥日元，生于丑月虚湿之地，辰丑蓄水藏金，庚壬透而通根，只得任其虚湿之气，反以水为用而从财也。初运庚寅辛卯，天干逢金生水，地支遇水克土，荫疪有余；壬辰癸巳，不但财业日增，抑且名列宫墙；巳运克妻破财。此造四柱无火，得申时壬水逢生，格成假从财，故遗业丰厚，读书入学，妻子两全，若一见火，为财多身弱，一事无成。至甲午运，木无根而从火，己巳年火土并旺，气血必伤，病患肠胃血症而亡。
金水伤官，寒则冷嗽，热则痰火；火土印绶，热则风痰，燥则皮痒。论痰多木火，生毒郁火金，金水枯伤而肾经虚，水木相胜而脾胃泄。
【原注】凡此皆五行不和之病，而知其病，知其人，则可以断其吉凶。如木之病何如，又看木是日主之何神，若木是财而能发土病，则断其财之衰旺，妻之美恶，父之兴衰。亦不必显验，然有可应则六亲与事体又不相符者，殆以病而免其咎者也。
【任氏曰】：
金水伤官，过于寒者，其气辛凉，真气有亏，必主冷嗽；过于热者，水不胜火，火必克金。水不胜火者，心肾不交也；火能克金者，肺家受伤也。冬令虚火上炎，故主痰火。
火土印绶，过于热者，木从火旺也。火旺焚木，木属风，故主风痰；过于燥者，火炎土焦也。土润则血脉流行，而营卫调和。皮属土，土喜暖，暖即润也，所以过燥则皮痒，过湿则生疮。夏土宜湿，冬土宜燥，在人则无病，在物则发生。总之火多主痰，水多主嗽。
木火多痰者，火旺逢木，木从火势，则金不能克木，水不能胜火，火必克金而伤肺，不能下生肾水，木又泄水气，肾水必燥，陰虚火炎，痰则生矣。
生毒郁火金者，火烈水涸，火必焚木；木被火焚，土必焦燥；燥土能脆金，金郁于内，脆金逢火，肺气上逆；肺气逆财肝肾两亏，肝肾亏财血脉不行，加以七情忧郁而生毒矣。
土燥不能生金，火烈自能枯水，肾经必虚；土虚不能制水，木旺自能克土，脾胃必伤。凡此五行不和之病，细究之必验也。然与人事可相通也，不可专执而论，如病不相符，可究其六亲之吉凶，事体之否泰，必有应验者。如日主是金，木是财星，局中火旺，日主不能任其财，必生火而助杀，反为日主之忌神，既或有水，水仍生木，则金气愈虚；金为大肠肺，肺伤大肠不畅，不能下生肾水，木泄水而生火，必主肾肺两伤之病。然亦有无此者，必财多破耗，衣食不敷，是其咎也。然亦有无病而财源旺者，其妻必陋恶，子必不肖也。断断必有一验，其中亦有妻肾子肖而无病，且财源旺者，岁运一路土金之妙也。然亦有局中金水，与木火停匀，而得肺肾之病者，或财多破耗，或妻陋子劣者，亦因岁运一路木火，而金水受伤之故也。宜仔细推详，不可执一而论也。
壬辰壬子辛酉己丑
癸丑甲寅乙卯丙辰丁巳戊午
辛金生于仲冬，金水伤官，局中全无火气，金寒水冷，土湿而冻，初患冷漱。然伤官佩印，格局纯清，读书过目成诵，早年入泮。甲寅乙卯，泄水之气，家业大增；至丙辰运，水火相克而得疾，丙寅年火金旺，水愈激，竟成弱症而亡。
己丑丙子辛酉壬辰
乙亥甲戌癸酉壬申辛未庚午
金水伤官，丙火透露，去其寒凝，故无冷嗽之病；癸酉入学补廪，而举于乡，问曰：金水伤官喜官星，何以癸酉水之运而得功名？余曰：金水伤官喜火，不过要其暖局，非取以为用也。取火为用者，十无一二，取水为用者十有八九；取火者必要木火齐来，又要日元旺相，此造日元虽旺，局中少木，虚火无根，必以水为用神也。壬申运由教习得知县，辛未支丁丑年，火土并旺，合取壬水，子水亦伤，得疾而亡。
甲戌丙子庚子丙戌
丁丑戊寅己卯庚辰辛巳壬午
庚金生于子，丙火并透，地支两戌燥土，乃丙这库根，又得甲木生丙，过于热也。运至戊寅己卯，而患
谈火之症；庚辰经肩帮身，支逢湿土，其病勿药而愈，加捐出仕辛巳长生之地，名利两全。其不用火者，身衰之故也。凡金水伤官用火，必要身旺逢财，中和用水，衰弱有土也。
己巳庚午己亥丙寅
己巳戊辰丁卯丙寅乙丑甲子
己土生于仲夏，火土印绶，已本湿土，又坐下亥水，丙火透而逢生，年月又逢禄旺，此之谓热，非燥也。寅亥化生火，夏日可畏；兼之运走东南木地，风属木，故患风疾。且巳亥本陰用陽也，得午助，心与小肠愈旺，亥逢寅泄，庚金不能下生，肾气愈亏，又患遣泄之症，幸善调养，而病势无增，至乙丑运转北方，前病皆愈甲子癸亥水地，老而益壮，又纳妾生子，发财数万。
辛未戊戌戊戌丁巳
丁酉丙申乙未甲午癸巳壬辰
戊土生于戌月，未戌皆带火燥土，时逢丁巳，火土印绶，戌本燥土，又助其凶，时在季秋，此之谓燥，非热也。年干辛金，丁火劫之，辛属肺，燥土不能生金。初患痰症，肺家受伤之故也。其不致不害者，运走丙申丁酉，西方金地。至乙未甲午，木火相生，土愈燥，竟得蛇皮疯，所谓皮痒也。癸巳运水无根，不能克火及激其焰，其疾卒以亡身。此火土逼干癸水，肾家绝也。
己丑丁丑己亥乙丑
丙子乙亥甲戌癸酉壬申辛未
己土生于季冬，支逢三丑，日主本旺，过于寒湿，丁火无根，不能去其寒湿之气。乙木凋枯，置之不用，书香难就；己土属脾，寒而且湿，故幼多疮毒。癸酉壬申运，财虽大旺，两脚寒湿疮。数十年不愈，又中气大亏，亦乙木凋柘之意也。
丙戌己亥甲戌庚午
庚子辛丑壬寅癸卯甲辰乙巳
甲木生于亥月，印虽当令，四柱土多克水，天干庚金无根，又与亥水远隔，戌中辛金郁而爱騻，午丙引出戌中丁火，亥水被戌土制定，不能克火，所谓郁火金也。庚为大肠，丙火克之；辛为肺，午火攻之；壬为膀胱，戌土伤之，谓火毒攻内。甲辰运木又生火，冲戌中辛金，被午克之，生肺疽而亡。
庚寅癸未甲午甲戌
甲申乙酉丙戌丁亥戊子己丑
木火伤官用印，得庚金贴身，生癸水之印，纯粹可观，读书过目不忘。惜庚癸两字，地支不载，又嫌戌时会起火局，不例题
金不柘伤，而且火能热木，命主元神泄尽。幼成弱症，肺肾两亏，至丙戌运，逼水克金而夭。
癸酉乙卯庚戌戊寅
甲寅癸丑壬子辛亥庚戌己酉
春木当权，卯酉虽冲，木旺金缺，土亦受伤；更嫌卯戌寅砘拱合化杀，木主脾虚肺伤疾，然竟一生无病。便酉弱卯强，妻虽不克，而中深难言。生二子，皆不肖卒，为匪类，故免其病，财亦旺也。
