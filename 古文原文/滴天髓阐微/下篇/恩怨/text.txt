两意情通中有媒，虽然遥立意寻追；有情却被人离间，怨起恩中死不灰。
【原注】喜神合神，两情相通，又有人引用生化，如有媒矣，虽是隔远分立，其情自相和好，则有恩而地怨，合神喜神虽有情，而忌神离间，求合不得，终身多怨。至于可憎之神，远之为妙；可爱之神，近之尤切。又有一般邂逅相逢者，得之不胜其乐；私情偷合者，去之亦足为奇。
【任氏曰】：
恩怨者，喜忌也。日主所喜之神远，得合神化而近之也。所谓两意情通，如中有媒矣；喜神远隔，得旁神引能而相和好，则有恩而无怨矣。只有闲神忌神而无喜神，得闲神忌神合化喜神，所谓邂逅相逢也。喜神远隔，与日主虽有情，被闲神忌神隔绝，日主与喜神各不能顾，得闲神忌神合会，化作喜神，谓私情牵合也。更为有情，喜神与日主紧贴，可谓无情，遇合化为忌神，喜神与日主虽不紧贴，却有情于日主，中有忌神隔占，或喜神与闲神合助忌神，如被人离间，以恩为怨，死不灰心，如日主喜丙火在时干，月透壬水为忌，如年干丁火合壬化木，不特去干乙木合庚金而近之，此闲神化为喜神，如中有媒矣，日主喜火，局内无火，反有癸水之忌，得戊土，合癸水，化其为喜神，谓解逅相逢也；日主喜金，惟年支坐酉，与日主远隔，日主坐巳，忌神紧贴，得丑支会局，以成金之喜神，谓私情牵合也。余可类推。
丁酉甲辰戊戌戊午
癸卯壬寅辛丑庚子己亥戊戌
此重重厚土，甲木退气，不能疏土，则土情必要年支酉金，发泄菁华。金逢火，盖其意亦欲日主之生，虽然远隔，两意情能，喜辰酉合而近之，如中有媒矣。初运癸卯壬寅，离间喜神，功名蹭蹬。困苦刑伤；辛丑运中，晦火会金入泮，连登科甲；庚子己亥戊戌，西北土金之地，仕至尚书。
丁酉乙巳丁丑丙午
甲辰癸卯壬寅辛丑庚子己亥
丁火生于巳月午时，比劫并旺，又逢木助，其势猛烈，年支酉金，本日主之所喜，遥隔远列，又被丁火盖之，巳火劫之，似乎无情。最喜坐下丑土，烈火逢湿土，则成生育慈爱之心，邀己酉合成金，归之库内，其情似相和好，不特财来就我，又能泄火吐秀，故能发甲，仕至藩臬，名利双全。
癸酉戊午丙辰甲午
丁巳丙辰乙卯甲寅癸丑壬子
丙火生于午月时，旺可知矣。一点癸水，本不相浊，戊土合之，又助火之烈；年支酉金，本有情与辰合，又被午火离间，求合不得，年谓怨起恩中也。兼之运走东南火木之地，一生只刑伤破耗，并无财喜之事。克二妻七子，遭回禄四次，至寅运而亡。
