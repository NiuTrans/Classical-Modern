一二闲神用去么，不用何妨莫动它；半局闲神任闲着，要紧之场作自豪。
【原注】喜神不必多也，一喜而十备矣；忌神不必多也。一忌而十害矣。自喜忌之外，不足以为喜，不足以为忌，皆闲神也。
如以天干为用；成气成合，而地支之神，虚脱无气，冲合自适，升降无情；如以地支为用，成助成合，而天干之神，游散浮泛，不碍日主，主陽辅陽，而陽气停泊，不冲不动，不合不助；日月有情，年时不顾，日主无害，日主无气情；日时得所，年月不顾，日主无害，日主无冲无合，虽有闲神，只不去动他，但要紧之地，自结营寨。至于运道，只行自家边界，亦足为奇。
【任氏曰】：
有用神必有喜神，喜神者，辅格助用之神也，然有喜神，亦必有忌神忌神者，破格损用之神也。自用神、喜神、忌神之外，皆闲神也。惟闲神居多，故有一二半局之称，闲神不伤体用，不碍喜神，可不必动它也。任其闲着，至岁支遇破格损用之时，而喜神不能辅格护用之际，谓要紧之场，得闲神制化岁运之凶神忌物，匡扶格局喜用；或得闲神合岁支之神，化为喜用而辅格助用，为我一家人也。此章本文，所重者在末句 要紧之场，作自家 也，原注未免有误。至云虽有闲神，只不去动它，要紧之场，自结营寨，至于运道，只行自家边界，诚如是论，不但不作自家，反作贼鬼提防矣。此非一定之理也。如用木，木有余，以火为喜神，以金为忌神，以水为仇神，以土为闲神；木不足，以水为喜神，以土为忌神，以金为仇神，以火为闲神，是以用神必得喜谉之佐，闲神之助，则用神有势，不怀忌神矣，木论如此，余者可知。
庚寅戊子甲寅丙寅
己丑庚寅辛卯壬辰癸巳甲午乙未
甲木生于子月，两陽进气，旺印生身，支坐三寅，松柏之体，旺而且坚，一点庚金临绝，不能克木，反为忌神，寒木向陽，时干丙火清透，敌其寒凝，泄其菁英，而为用喜神冬火本虚，以寅木为喜神，月干戊土能制水，又能生金，故为闲神，以水为仇神，喜其丙火清纯。至卯运泄水生火，早登科甲；壬辰癸巳，得闲神制合，官途平坦；甲午乙未，火旺之地，仁至尚书。
甲子丁卯甲寅庚午
戊辰己巳庚午辛未壬申癸酉
甲木生于促春，支逢禄刃，干透比肩，旺之极矣，时上庚金，无根为忌，月干丁火为用，通辉之气。所以早登之路，仁至观察；惜无土之闲神，运至壬申，金水并伤体用，故不能免祸耳。
出门要向天涯游，何事裙钗瓷意留。
【原注】本欲奋发有为者也，而日主有合，不顾用神，用神有合，不顾日主，不欲贵而遇贵，不欲禄而遇禄，不欲合而遇合，不欲生而遇生，皆有情而反无情，如禄钗这留不去也。
【任氏曰】：
此乃贪合不化之意也，既合宜化之，化之喜者，名利自如；化之忌者，灾咎必至。合而不化，谓绊住留连，贪彼忌此，而无大志有为也。日主有合，不顾用神之辅我。而忌其大志也；用神有合，不顾日主之有为，不佐其成功也，又有合神真，本可化者，反助其从合之神而不化也；又有日主休囚，本可从者，反逢合神之助而不从也。此皆有情而反无情，如禄钗之恣意留也。
乙未庚辰戊辰丙辰
己卯戊寅丁丑丙子乙亥甲戌
戊土生于季春，乙木官星透露，盘根在未，余气在辰，本可为用。嫌其合庚，谓贪合忌克，不顾日主之喜我，合而不化。庚金亦可作用，又有丙火当头，至二十一岁，因小试不利，即弃诗书，不事生产，以酒为事；且曰：高车大纛不为荣，连陌度阡，吾不为富，惟此怡悦性情，适吾口体，以终吾身，足矣！
丁丑癸卯丙戌辛卯
壬寅辛丑庚子己亥戊戌丁酉
丙火生于仲春，印正官清，日元生旺，足以用官。所嫌丙辛一合，不顾用神之辅我，辛金柔软，丙火逢之而怯，柔能制刚，恋恋不舍，忌有为之志；丙嫌卯戌合而化劫，所以幼年过目成诵，后因恋洒色，废学亡资，竟为酒色丧身，一事无成。
不管白雪与明月，任君策马朝天阙。
【原注】日主乘用神而驰骤，无私意牵制也；用神随日主而驰骤，无私情羁绊也。足以成其大志，是无情而有情也。
【任氏曰】：
此乃逢冲得用意也，冲则动也，动则驰也。局中除用神喜神之外，而日主与他神有所贪恋者，得用神喜神冲而去之，则日主无私意牵制，乘喜神之势而驰骤矣。局中用神喜神与他神有所贪恋者，日主能冲克他审而去之，则喜神无私之羁绊，随日主而驰骤矣。此无情而反有情，以丈夫之志，不恋私情而大志有为也。
丁卯辛亥丙寅丙申
庚戌己酉戊申丁未丙午乙巳
此造杀虽秉令，而印绶亦旺，兼之比劫并透，身旺足以用杀。用杀不宜合杀，合则不显，加以辛金贴身，而日主之情，必贪恋羁绊。喜其丁火劫去辛金，使日主无贪恋之私，申金冲动寅木，使日主无牵制之意。更妙申金滋杀，日主依喜用而驰骤矣。至戊申运，登科发甲，大志有为也。
辛巳丙申壬寅庚戌
乙未甲午癸巳壬辰辛卯庚寅
壬水生于申月，虽秋水通源，而财杀并旺，以申金为用。第天干丙辛、地支申巳皆合，合之能化，亦可帮身，合之不化，反为羁绊，不顾日主，喜我为用也，且金当令，火通根，只有贪恋之私，而无化合之意。妙在日主自克丙火，使丙火无暇合辛，寅去冲动申金，使其克木、则丙火之根反拔，而日主之壬，固无牵制之私，用神随日主而驰骤矣，至癸巳运，连登甲第，仕至观察，而成其大志也。
