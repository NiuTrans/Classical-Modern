臣不可过也，贵乎损下而益上，
【原注】日主为臣，官星为君。如甲乙日主，满盘皆木，内有一二金气，是臣盛君衰，其势要多方以助金。用带土之火，以泄木气；用带火之土，以生金神，庶君安臣全。若木火又盛，无可奈何则当存君之子，少用不气，一路行火地，方得发福。
【任氏曰】：
臣不可过，须化之以德也，庶臣顺而君安矣。如甲乙日主，满局皆木，内只一二金，臣盛而君衰极矣。若金运制臣，是衰势而行威令，必有抗上之意，必须带火之土运，木见火而相生，臣心顺矣；金逢土而得益，君心安矣。若不木并旺，不见火土，当存君这子，一路行水木之运。亦可安君，若木火并旺，则宜顺臣之心，一路行火所谓臣盛而性顺，君衰而仁慈，亦上安而下全。若纯用土金以激之，非安上全下之意也。
戊寅甲寅甲寅庚午
乙卯丙辰丁巳戊午己未庚申
甲寅日元，年月皆寅，满盘皆木，时上庚金无根，臣盛君衰极矣。喜其午时流通木性，则戊土弱而有根，臣心顺矣，又逢丙辰、丁巳、戊午己未带土之火，生化不悖，臣顺君安。早登科甲，仕至侍郎；庚申运，不能和臣，不禄。
癸卯乙卯甲寅辛未
甲寅癸丑壬子辛亥庚戌己酉
甲寅日元，年月皆卯，又透乙癸，未乃南方燥土，木之库根，非生金之土，故辛金之君，无能为矣。当存君之子，以癸水为用，运逢甲寅癸丑，遗绪丰盈；壬子辛亥，名利两优；一交庚戌，土金并旺，不能容臣犯事落职，破耗克子而亡。
戊午戊午戊午甲寅
己未庚申辛酉壬戌癸亥甲子
此造三逢戊午，时杀虽坐禄支，局中无水，火土燥烈，臣盛君衰，且寅午拱会，木从火势，转生日主，君恩虽重，而日主之意向，反不以甲木为念，故运走西主金地，功名显赫，甚重私情，不以君恩为念也。运逢水旺，又不能存君之子，诖误落职。
甲寅丙子己酉己巳
丁丑戊寅己卯庚辰辛巳壬午
己酉日元，生于仲冬，甲寅官生坐禄，子水财星当令，财旺生官，时逢印绶，此谓君臣两盛。更妙月干丙火一透，寒土向陽，转生日主，君恩重矣。早登科甲，翰苑名高。缘坐下酉金，支得巳时之拱，火生之，金卫之，水养之，而日主之力量，足以克财，故共为官重财，而忘君恩矣。
