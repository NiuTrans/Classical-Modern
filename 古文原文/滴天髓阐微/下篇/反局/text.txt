君赖臣生理最微，儿能救母泄天机，母慈灭子关因异，夫健何为又怕妻。
【原注】木君也，土臣也。水泛木浮，土止水则生木，木旺火炽，金伐木则生火，火旺土焦，水克火则土；土重金埋，木克土则生金旺则水浊，火克金则生水，皆君赖臣生也，其理最妙。
【任氏曰】：
君赖臣生者，印绶太旺之意也。此就日主而论，如日主是木为君，局中之土为臣，四柱重逢壬癸亥子，水势泛滥，木气反虚，不但不能生木，抑且木亦不能纳受其水，木必浮泛矣；必须用土止水，则木中托根，而水方能生木亦受其水矣，破其印而就其财，犯上之意，故为反局也。虽就日主而论，四柱亦同此论，如水是官星，木是印绶，水势太旺，亦能浮木，亦须见土而能受水，以成反生之妙，所以理最微也。火土金水，皆同此论。
壬辰壬子甲寅戊辰
癸丑甲寅乙卯丙辰丁巳戊午
甲木生于仲冬，虽日坐禄支，不致浮泛，而水势太旺；辰土虽能蓄水，喜其戊土透露，辰乃木余气。足以止水托根，谓君赖臣生也。所以早登科申，翰苑名高；更妙南方一路火土之运，禄位未可限量也。
壬戌壬子甲子戊辰
癸丑甲寅乙卯丙辰丁巳戊午
甲木生于仲冬，前造坐寅而实，此则从子而虚，所喜年支带火之戌土，较辰土力量大过矣。盖戊土之根固，足以补日主之虚，行运亦同，功名亦同，仕至尚书。
己巳戊辰辛酉己亥
丁卯丙寅乙丑甲子癸亥壬戌
陈提督造，辛生辰月，土虽重叠，春土究属气辟而松；木有余气，亥中甲木逢生，辰酉辗转相生，反助木之根源，遥冲巳火，使其不生戊巳之土，亦君赖臣生也。其不就书香者，木之元神不透也，然喜生化不悖，运走东北不木之地，故武职超群。
戊午丁巳己卯庚午
戊午己未庚申辛酉壬戌癸亥
已土生于孟夏，局中印星当令，火旺土焦，又能焚木，至庚子年春闱奏捷，带金之水足以制火之烈，润土之燥也。其不能显秩，仁路蹭蹬者，局中无水之故也。
【原注】木为母，火为子。木被金伤，火克金则生木；火遭水克，土克水则生火；土遇木伤，金克木则生土；金逢火炼，水克炎则生金；水因土塞，木克土则生水，皆儿能生母之意。此意能夺天机。
【任氏曰】：
儿能生母之理，须分时候而论也。如土生冬令，寒而且凋，逢金水必冻，不特金能克木，而水亦能克木也；必须火以克金，解水之冻，木得陽和而发生矣。火遭水克，生于春初冬尽，木嫩火虚，非但火忌水，而木亦忌水，必须土来止水，培木之精神，则火得生，而木亦荣矣。土遇木伤，生于冬末春初，木坚土虚，纵有火，不能生湿土，必须用金伐木，则火有焰而土得生矣。金逢火炼，生于春末夏初，木旺火盛，必须水来克火，又能湿木润土，而金得生矣。水因土寒，生于秋冬，金多水弱，土入坤方，而能塞水，必须木以疏土，则水势通达而无阻隔矣。成母子相依之情。若木生夏秋，火在秋冬，金生冬春，水生春夏，乃休囚之位，自无余气，焉能用生我之神，以制克我之神哉？虽就日主而论，四柱之神，皆同此论。
甲申丙寅甲申庚午
丁卯戊辰己巳庚午辛未壬申
春初木嫩，双冲寅禄，又时透庚金，木嫩金坚，金赖丙火逢生临旺；尤妙五行无水。谓儿有救母，使庚申之金，不伤甲木。至巳运，丙火禄地，中乡榜，庚午运发甲，辛未运仕县宰。总嫌庚金盖头，不能升迁，壬申运不但仕路蹭蹬，亦恐不禄。
甲申丙子乙酉丙戌
丁丑戊寅己卯庚辰辛巳壬午
乙木生于仲冬，虽逢相位，究竟冬凋不茂，又支类西方，财杀肆逞，喜其丙火并透，则金不寒，水不冻，寒木向陽，儿能救母。为人性情慷慨。虽在经营，规模出俗，创业十余万。其不利于书香者，由戌土生杀坏印之故也。
丙辰乙未壬辰甲辰
丙申丁酉戊戌己亥庚子辛丑壬寅癸卯
壬水生于季夏，休囚之地，喜其三逢辰支，通根身库，辰土能蓄水养木，甲乙并透，通根制土，儿能生母。微嫌丙火泄木生土，功名不过一衿；妙在中晚运走东北水木之地，捐出纳出仕，位至藩臬，富有百余万。
癸卯乙卯己卯辛未
甲寅癸丑壬子辛亥庚戌己酉
己土生于仲春，四杀当令，日元虚脱极矣，还喜湿土能生木，不愁木盛，若戊土必不支矣。更妙未土，通根有余，足以用辛金制杀，儿能生母。至癸酉年，辛金得禄，中乡榜，庚戌出仕县令。所嫌者，年干癸水，生木泄金，仕路不显，宦囊如洗。为官清介，人品端方。
【原注】木母也，火子也，太旺谓之慈母，反使火炽百焚灭，是谓灭子。火土金水亦如之。
【任氏曰】：
母慈灭子之理，与君赖卧生之意相似也，细究这，均是印旺，其关异者，君赖臣生，局中印绶
虽旺，柱中财星有气，可用财破印也。母慈灭了。纵有财星无气，未可以财星破印也。只得顺母之性，助其子也。岁运仍行比劫之地，庶母慈而子安；一见财星食伤之类，逆母之性，无生育之意，灾咎必不免矣。
癸卯甲寅丁卯甲辰
癸丑壬子辛亥庚戌己酉戊申丁未丙午
此造俗谓杀印相生，身强杀浅，金水运名利双收，不知癸水之气，尽归甲木，地支寅、卯、辰全，木多火熄，初运癸丑壬子，生木克火，刑伤破耗；辛亥、庚戌、巳酉、戊申，土生金旺，触卯木之旺神，颠沛异常，夫存生之地，是以六旬以前，一事无成。丁未运助起日元，顺母这性，得际遇，娶妾连生两子：及丙午二十年，发财数万，寿至九旬外。
戊戌丙辰辛丑戊戌
丁巳戊午己未庚申辛酉壬戌
辛金生季春，四柱皆土，丙火官星，元神泄尽，土重金坦，母多灭子。初运火土，刑丧破败，荡焉无存：一交庚申，助起日元，顺母之性，大得际遇；及辛酉，拱保辰丑，捐纳出仕；壬戌运，土又得地，诖误落职。
丙戌戊戌辛丑戊戌
己亥庚子辛丑壬寅癸卯甲辰
此与前只换一戌字，因初己亥、庚子、辛丑金水，丑土养金，出身富贵辛运加捐；一交壬运，水木齐来，犯母之性，彼以土重逢木必佳，强为出仕，犯事落职。
壬子壬寅甲子壬申
癸卯甲辰乙巳丙午丁未戊申
此俗论木生孟春，时杀独清。许其名高禄重，不知春初嫩木，气又寒凝，不能纳水；时支申金，乃壬水生地，又子申拱水，乃母多灭子也。惜运无木助，逢火运与水战，犹恐名利无成也。初行癸卯甲辰。东方木地，顺母助子。荫庇大好；一交乙巳，运转南方，父母并亡。财散人离；丙行水火交战，家业破尽而逝。
【原注】木是夫也，土是妻也。木虽蛙，土能生金而克木。是谓夫健而怕妻。火土金水和之，其有水逢烈火而生土，之逢寒金而生水。水生金者，润地之燥；火生木者，解天之冻。火楚木而水竭，土渗水而木枯皆反局，学得须细详其玄妙。
【任氏曰】：
木是夫也，土是妻也。木旺土多，无金不怕，一见庚申辛酉字，金克木，是谓夫健而所妻也。岁运逢金，亦同此论。如甲寅乙卯日元，是谓夫健，四柱多土，局内又有金，或甲日寅月，乙日卯月，年时土多，干透庚辛之金。所谓夫健怕妻，如木无气而土重，即不见金。夫衰妻旺，亦是怕妻，五行皆同此论。其有水生土得，制火之烈；火生水者。敌金之寒；水生金者，润土之燥；火生木者，解水之冻。火旺逢燥土而水竭，火能克水矣；土燥遇金重而水渗，土能克木矣；金重见水泛而木枯，金能克木矣；水狂得木盛而火熄，水能克土矣；木众逢火烈而土焦，木能克金矣。此皆五行颠倒之深机，故谓反局，学者宜细详玄妙之理。命学之微奥，其尽泄于此矣。
己亥戊辰甲寅辛未
丁卯丙寅乙丑甲子癸亥壬戌
甲寅日元，生于季春。四柱土多，时透辛金，土生金，金克木谓夫健怕妻。初运木火，去其土金，早游泮水，连登科甲；甲子癸亥，印旺逢生，日元足以任其财官，仕路超腾。
己巳戊辰甲子辛未
丁卯丙寅乙丑甲子癸亥壬戌
甲木生于季春，木有余气，坐下印绶，中和之象；财星重叠当令，时透官星，土旺生金，夫健怕妻。初运木火，去其土金，早年入泮，科甲连登。仕路不能显秩者，只因土之病也。前造有亥，又坐-禄，支更健于此，此则子未相穿坏印，彼则寅能制土护印也。
乙亥辛巳丁巳庚戌
庚辰乙卯戊寅丁丑丙子乙亥
戴尚书造。丁巳日元，生于孟夏，月时两透庚辛，地支又逢生助，巳亥逢冲，去火存金，夫健怕妻。喜其运走东方木地，助印扶身，大魁天下，宦海无波；一交子运，两巳爱制，不禄
癸亥甲子戊戌癸丑
癸亥壬戌辛酉庚申己未戊午
戊戌日元，生于子月亥年，月透甲木逢生，水生木，木克土，夫健怕妻，最喜坐下戌之燥土，中藏丁火印绶，财虽旺，不能破印，所谓 玄机暗里存 也。第嫌支类北方，财势太旺，物极必反，虽位至方伯，宦资不丰。
癸亥癸亥戊午甲寅
壬戌辛酉庚申己未戊午丁巳
仓提督造。戊午日元，生于亥月亥年，时逢甲寅杀旺，财杀肆逞，财星足以破印，以致难就书香。幸而寅拱午印，克处逢生，以杀化印，所以武职超群。
【任氏曰】：
予观夫健怕妻之命，颇多贵显著，少究其理，重在一 健 字之妙也。如主日主不健，为财多身弱，终身困苦矣。夫健所妻，怕而不怕，倡随之理然也。运遇生旺扶身之地，自然出人头地。若夫不健而怕妻，妻必恣性越理。男牵欲而失其刚，妇贪悦而忘其顺，岂能富贵乎？
