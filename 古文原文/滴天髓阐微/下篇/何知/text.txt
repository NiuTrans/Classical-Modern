何知其人富？财气通门户。
【原注】财旺身强，官星卫财，忌印而财能坏印，喜印而财能生官，伤官重面财神流通，财神重而伤官有限，无财而暗成财局，财露而伤亦露者，此皆财气通门户，所以富也。夫论财与论妻之法，可相通也，然有妻贤而财薄者，亦有财富有妻伤者，看刑冲会合。但财神清而身旺者妻美，财神浊而身旺者家富。
【任氏曰】：
身旺财弱无官者，必要有食伤；身旺财旺无食伤者，必须有官有杀。身旺印旺食伤轻者，财星得局，身旺官衰印绶重者，财得当令，身旺劫旺，无财印而有食伤者；身弱财重，无官印而有比劫者，皆财气通门户也。财即是妻，可以通论也。若清财妻美，浊财家富，其理虽正，尚未深论之也。如身旺有印，官星泄气，四柱不见食伤得财星生官，无食伤则财星亦浅，主妻美而财薄也；身旺无印，官弱逢伤，得财星化伤生官，则亦通根，官亦得助，不特妻美，而且富厚；身旺官弱，食伤重见，财星不与官通，家虽富而妻必陋也；身旺无官，食伤有气，财星不与劫连，无印而妻财并美，有印则财旺妻伤。此四者宜细究之。
甲申丙子壬寅辛亥
丁丑戊寅己卯庚辰辛巳壬午
壬水生于仲冬，羊刃当权，年月木火无根，日支食神冲破，似乎平常。然喜日寅时亥，乃木火生地；寅亥合，则木火之气愈贯；子申会，则食神反得生扶，所谓财气通门户也。富有百余万，凡巨富之命，财星不多，只要生化有情，即是财气通门户，若财临旺地，不宜见官，日主失令，必要比劫助之，期为美也。
壬申丙午癸亥戊午
丁未戊申己酉庚戌辛亥壬子
癸水生于仲夏，又逢午时，财官太旺。喜其日元得地，更妙年干劫坐长生，财星有气，尤羡五行无木，财水泄而火无助，壬水可用。且运走西北，金水得地，遗绪不丰，自创四五十万，一妻四妾八子。
何知其人贵？官星有理会。
【原注】官旺身旺，印绶卫官，忌劫而官能去劫，喜印而官能生印，财神旺而官星通达，官星旺而财神有气，无官而暗成官局，官星藏而财神亦藏者，此皆官星有理会，所以贵也。夫论民与论子之法，可相通也，然有子多而无官者，身显而无子者，亦看刑冲会合。但官星清而身旺者必贵；官星浊而身旺者必多子；至于得象得气、得局、得格者，妻子富贵两全。
【任氏曰】：
身旺官弱，财能生官，官旺身弱，官能生印，印旺官衰，财能坏印，印衰官旺，财不现，劫重财轻，官能去劫，财星坏印，官能生印，用官，官藏财亦藏，用印，印露官亦露者，皆官星有理会，所以贵显也。如身旺官旺印亦旺，格局最清，而四柱食伤，一点不混，财星又不出现，官星之情依乎印，印之情依乎日主，只生得一个本身，所以有官无子也；纵使稍杂食伤，亦被印星所克，子亦艰难。如身旺官旺印弱，食伤暗藏，不伤官星，不受印星所克，自然贵而有子；必身旺官衰，身伤有气，有印而财有坏印，无才而暗成财局，不贵而子必富；如身旺官衰，食伤旺而无财，有子必贫；如身弱官旺，食伤旺而无印，贫而无子，或有印逢财，亦同此论。
癸卯癸亥丁卯辛亥
壬戌辛酉庚申己未戊午丁巳
此造官杀乘权，原可畏也，然喜支拱印局，巧借栽培，流通水势，官星有理会。第嫌初运庚申辛酉，生杀坏印，偃蹇功名；己未支全印局，干透食神，云程直上，仕至尚书。然有其命必得其运，如不得其运，一介寒儒矣。
癸酉丁巳丙午壬辰
丙辰乙卯甲寅癸丑壬子辛亥
丙火生于孟夏，坐禄临旺，喜其巳酉拱金，财生官，官制劫，更妙时透壬水，助起官星，以成既济。三旬外运走北方水地，登科发甲，名利双辉。勿以官杀混杂为嫌也，身旺者，必要官杀混杂而发也。
甲午丙寅辛酉己丑
丁卯戊辰己巳庚午辛未壬申
此造财临旺地，官遇长生，日主坐禄，印绶通根，天干四字，地支皆临禄旺，五行无水，清而纯粹。春金虽弱，喜其时印通根得用，庚运帮身。癸酉看登科；午运杀旺，病晦刑丧；辛运己卯年发甲入词林；后运金水帮身，仕路未可限量也。
乙巳辛巳庚辰甲申
庚辰己卯戊寅丁丑丙子乙亥
庚金生于立夏前五日，土当令，火未司权，庚金之生坐实，且辰支申昌，生扶并旺，身强杀浅。嫌其财露无根逢劫，所以出身贫寒；一交丁运，官星元神发露，戊寅己卯两年，财星得地，喜用齐来，科甲联登，又入词林。书云， 以杀化权，定显露门贵客 ，此之谓也。
何知其人贫?财贫神反不真。
【原注】财神不真者，不但泄气被劫也，伤轻财重伤气泄，财轻官重财气泄，伤重印轻身弱，财重却轻身弱，皆为财神不真也。中有一味清气，则不贱。
【任氏曰】：
财神不真者有九，如财重而食伤多者，一不真也；财轻喜食伤而印旺者，二不真也；财轻劫重，食伤不现，三不真也；财多喜劫，官星制劫，四不真也；喜印而财星坏印，五不真也；忌印而财星生官，六不真也；喜财而财合闲神而化者，七不真也；忌财而财合闲神化财者，八不真也；官杀旺而喜印，财星得局者，九不真也。此九者，财神不真之正理也，然贫者多富者少，故贫有几等之贫，富有几等之富，不可概定。有贫而贵者，有贫而正者，有贫而贱者，宜分辨之。如财轻官衰，逢食伤而见印绶者，或喜印，财星坏印，得官星解者，此贵而贫也；官杀旺而身弱，财星生助官杀，有印财一衿易得，无印则老儒冠，此清贫之格，所为皆正也，财多而心事必欲贪死，官旺而心志必欲求之，非合而合，不从而从，合之不化，从之不真，此等之命，见富贵而生谄容，遇财利而忘恩义，谓贫而贱也，即侥幸致富，亦不足贵也，凡败业破家之命，初看似呼佳美，非财官双美，即干支双清，非杀印相生，即财临旺地，不知财官虽可养命荣身，必先要日主旺相，主能任其财官，若太过不及，皆为不真，能散能耗则有之，终不能臻富贵也，此等格局最多，难以枚举，宜细究之。
壬子戊申戊戌辛酉
己酉庚戌辛亥壬子癸丑甲寅
戊土生于孟秋，支在西方，秀气流行，格局本佳，出身大富。所嫌者，年干壬水能根会局，则财星反不真矣。兼之运走西北金水之地，所以轻财重义，耗散异常，惟戌运入泮得子。辛亥壬子贫乏不堪。
癸卯甲寅丁巳己酉
癸丑壬子辛亥庚戌己酉戊申
此造财藏杀露，杀印相生，又联珠相生，似乎贵格，所以祖业二十余万；不知年干之杀无根，其菁华尽被印绶窃去，必用酉金之财。盖头覆之以土。似科有情，但木旺土虚，相火逢生，则巳酉不会，财不真矣。一交壬子，泄金生木，一败如灰；至亥支，印遇长生，竟遭饿死。
庚午壬午丙寅庚寅
癸未甲申乙酉丙戌丁亥戊子
此夏火逢金，财滋弱杀，两支不杂，杀刃神清，定然名利双辉。不知地支木火，不载金水，杯水车薪，不但不能制火，反泄财星之气，夏月庚金败绝，财之不真可知矣。早运癸未、甲申、乙酉土金之地，丰衣足食；一交丙戌，支全火局，刑妻克子，破耗异常，数万家业，尽付东流；丁亥合壬寅而化木，孤苦不堪而死。
乙卯乙酉庚寅壬午
甲申癸未壬午辛巳庚辰己卯
秋金乘令，财官并旺，食神吐秀，大象观之，富贵之命。第财星太重，官星拱局，日主反弱，不任其财官，全赖劫刃扶身，被卯冲午克，时干壬水，不能克火，反泄日元之气，财财星不真矣。初运甲申禄旺，早年入泮，其后运走南方，贫乏不堪。
辛丑丙申癸巳庚申
乙未甲午癸巳壬辰辛卯庚寅
此财星坐禄，一杀独清，似乎佳美，所嫌者，印星太重，丑土生金泄火，丙辛合而化水，以财为用，申又合巳，则财更不真。初运乙未甲午，木火并旺，祖业颇丰；一交癸巳，皆从申合，一败如灰，竟为乞丐。
庚辰乙酉丁丑乙巳
丙戌丁亥戊子己丑庚寅辛卯
丁火日元，时逢旺地，两印生身。火焰金叠，似乎富格，不知月干乙木，从庚而化，支会金局，四柱皆财，反不真矣。祖业亦丰，初运丙戌丁亥，比劫帮身，财喜如心；戊子已丑，生金晦火，财散人离，竟冻饿而死。
何知其人贱？官星还不见。
【原注】官星不见者，不但失令被伤也。身轻官重，官轻印重，财重无官，官重无印者，皆是官星不见也。中有一味浊财，则不贫；至于用神无力而忌神太过，敌而不受降，助旺欺弱，主从失宜，岁运不辅者，既贫且贱。
【任氏曰】：
此段原注太略，然富贵之中，未当无贱，贫贱之中，未当无贵，所以贱之一字，不易知也。如身弱官旺，不用印绶化之，反以伤官强制；如身弱印轻
不以官星生印，反以财星坏印；如财重身轻，不以比劫帮身，反以比劫夺财，合此格者，忘却圣贤明训，不思祖父积德，以致灾生不测，，殃及子孙。如身弱印轻，，官旺无财，或身旺官弱，财星不现，合此格者，处贫困不改其节，遇富贵不易其志，非礼不行，大义不取。故知贪财改帛而恋金谷者，竟竟遭一时之显戮，乐箪瓢而甘沿履者，终受千载之令各，是以有三等官星不见之理，如官轻印重而身旺，或官重印轻而身弱，或官印两平而日主休囚者，此上等官星不见也，如官旺喜印，财星坏印，或官杀重无印，食伤强制，或官多忌财，财星得局，或喜官星，而官星合他神化伤者。或忌官星，他神合官星又化官者，此下等官星不见也。细究之，不但贵贱分明，而贤不肖亦了然矣。
丁丑壬子丁亥甲辰
辛亥庚戌己酉戊申丁未丙午
丁火生于仲冬，干透壬水，支全亥、子、丑北方，官星旺格；辰乃湿土，不能制水，反能晦火，谓清枯之象，官星反不真也。喜其无金，气势纯清，其为人学问真确，处世无苟，训蒙度日，苦守清贫，上等官星不见也。
丙辰庚寅丙午壬辰
辛卯壬辰癸巳甲午乙未丙申
此造财绝无根，官又无气，兼之运走东南之地，幼年丧父，依母转嫁他姓；数年母死，牧牛度日，稍长则卖力佣工；后双目失明，不能佣作，求乞自活。
丁卯甲辰辛亥癸巳
癸卯壬寅辛丑庚子己亥戊戌
此春金逢火，理宜印化杀，财星坏印，癸水克丁，亥水冲巳，似乎制杀有情，不知春水休囚，木火并旺，不但不能克火，反去生木泄金；财官本可荣身，而日空不能胜任，虽心专必欲求之。亦何盖哉！出身未属微贱。初习梨园，后因失音随官；人极伶俐，且极会趋逢，随任数年，发财背主，竟损纳从九品出仕，作威作福，无所不为；后因犯事革职，依然落魄。
何知其人吉？喜神为辅弼。
【原注】柱中所喜之神，左右终始，皆得其力者必吉，然大势平顺，内体坚厚，主从得宜，纵有一二忌神，适来攻击，亦不为凶，譬之国内安和，不愁外寇。
【任氏曰】：
喜神者，辅用助主之神也。凡八字先要有喜神，则用神势，一生有吉无凶，故喜神乃吉神也。若柱中有用神而无喜神，岁运不逢忌神无害，一遇忌神必凶，如戊土生于寅月，以寅中甲木为用神，忌神必是庚辛申酉之金，日主元神厚者，以壬癸亥子为喜神，则金见水而贪生，不来克木矣；日主元神薄者，以丙丁巳午为喜神，则金见水而畏，亦不来克木矣。如身弱以寅中丙火用神，喜天干透出，以水为忌神，以比动为
喜神，所以用官用印有别，用官者，身旺可以财为喜神，用印身弱，而后用官为喜神，无喜神，而用神得秉令，气象雄壮，大势坚固，四柱安和，用神紧贴，不争不妒者，即遇忌神，亦不为凶。如原局无喜神，有忌神，或暗伏或出现，或与用神紧贴，或争或妒，或用神不当令，或岁运引出忌神、助起忌神，譬之国家有奸臣，私通外寇，两来夹攻，其凶立见。论土如此，余皆类推。
甲子丙寅戊寅己未
丁卯戊辰己巳庚午辛未壬申癸酉甲戌
春初土虚，杀旺逢财，以丙火为用，喜其财印相隔，生生不悖；更妙未时帮身为喜，四柱纯粹，主从得宜。所以早登甲第，一生有吉无凶，仕至观察，后退归优游林下，生六子皆登科第，夫妇齐眉，寿越八旬。
丙申己亥庚辰戊寅
庚子辛丑壬寅癸卯甲辰乙巳丙午
此寒金喜火，得时支寅木之生，则火有焰，然有财杀，必先身旺。妙在年支坐禄，三印贴生，更妙亥水当权，申金含生忘冲。无火则土冻金寒，无木则水旺火虚，以火为用，以木为喜，木火两字，缺一不可。所以生平无凶无险，登科发甲，宦海无波，后裔济美，寿至八旬之外。
何知其人凶？忌神辗转攻。
【原注】财官无气，用神无力，不过无所发达而已，亦无刑凶也。至于忌神太多，或刑或冲，岁运助之。辗转攻击，局内无备御之神，又无主从，不免刑伤破败，犯罪受难，到老不古。
【任氏曰】：
忌神者，损害体用之神也。故八字先要有喜神，则忌神无势。以忌神为病，以喜神为药，有病有则吉，有病无药则凶，一生吉少凶多者，皆忌神得势之故耳。如寅月生人，不用甲木而用戊土，则甲木为当令这忌神，看日主之意向，或喜火以化之，或用金以制之，安顿得好，又逢岁运扶喜抑忌，亦可转凶为吉；岁运又不来扶喜抑忌，又不与忌神结党者，不过终身碌碌，无所发达而已；若无火之化、金之制，又遇水之生，岁运又党助忌神，伤我喜神，辗转相攻，凶祸多端，到老不吉。论木如此，余可类推。
乙亥戊寅丙子甲午
丁丑丙子乙亥甲戌癸酉壬申
丙火生于寅月，印星当令，时逢刃旺，甲乙并旺透，四柱无金；寅亥化木，子水冲破，官星无用，必以月干戊土为用。忌神即是甲木，亥子之水，反生旺木，所谓忌神辗转攻也。初交丁丑，生助用神，祖业十余万，其乐自如；一交丙子，火不通根，父母双亡，连遭回禄；乙亥水木并旺，又遭回禄，克三妻四子，赴水而亡。
辛巳庚寅丙辰己丑
己丑戊子丁亥丙戌乙酉甲申
丙火生寅，木嫩火相，未为旺也，生丑时，窃去命主元神，以寅木为用。所嫌庚金当头之忌，木嫩逢金，火虚见泄。初交己丑戊子，生金泄火，幼丧父母，孤苦不堪；丁亥丙戌，火在西北，不能去尽忌神，所以历尽风霜，稍成家业；一交乙酉，干支皆化忌神，刑妻克子，遭水厄而亡。
何知其人寿？性定元神厚
【原注】静者寿，柱中无冲无合，无缺无贪，则性定矣。元神存者，不特精气神气皆全之谓也，官星不绝，财神不灭，伤官有气，身弱印旺，提纲辅主，用神有力，时上生根，运无绝地，皆是元神厚处。细究之，大率甲乙寅卯之气，不遇冲战泄伤、偏旺浮泛而安顿得所者心寿。木属仁，仁者寿，每每有验，故敢施之于笔。若贫贱之人而亦能寿者，以其禀得一个身旺，或身弱而运行生地，食禄不缺故耳。
【任氏曰】：
仁、静、宽、德、厚，此五者，皆寿征也。四柱得地，五行停匀，所合者皆闲神，所化者皆用神，冲去者皆忌神，留存者皆喜神，无缺无陷，不偏不枯，则性定矣。性定不生贪恋之私，不做苟且之事，为人宽厚和平，仁德兼资，未有不富贵福寿者也。元神厚者，官弱逢财，财轻遇食，身旺而食伤发秀，身弱而印绶当权，所喜者皆提纲之神，所忌者皆失令之物，提纲与时支有情，行运与喜用不悖，是皆元神厚处，宜细究这。清而纯粹者，必富贵而寿；浊而混杂者，必贫贱而寿。
辛丑癸巳甲子丙寅
壬辰辛卯庚寅己丑戊子丁亥丙戌乙酉
此从巳火起源头，生丑土，丑土生辛金，辛生癸，癸生甲，甲生丙火；甲禄居寅，癸禄居子，丙禄居巳，官坐财地，财逢食生，五行元刘皆厚，四柱通根生旺，左右上下有情，为人刚柔相济，仁德兼资，贵至三品，富有百万，子十三人，寿至百岁，无疾而终。
己酉乙亥丙寅戊子
甲戌癸酉壬申辛未庚午己巳戊辰
此以酉金为源头，生亥水，亥水合寅而生丙，丙火生戊土，元神皆厚。乡榜出身，仕至观察，为人宽厚端方，九子二十四孙，富有百余万，寿至百二十岁，无疾而终。
己酉辛未壬寅壬寅
庚午己巳戊辰丁卯丙寅乙丑甲子癸亥
此以未土为源头，生辛金，辛金生壬水，壬水生寅木，四柱生化有情，元神厚而纯粹。所喜者，火喜其包藏不露。早登科甲，仕至三品；为人品行端方，廉和仁厚；八子十九孙，寿至九旬有六。
丁未庚戌庚辰丙子
己酉戊申丁未丙午乙巳甲辰
此以丁火为源头，生土，土生金，两藏财库，身旺用官。中年行运不背，所以早登乡榜，名利双辉。为人有刚明决断之本，无刻薄欺瞒之意。惜乎无木，火之元神不足，孙枝虽旺，子息未免多损之忧。
乙未戊寅乙卯庚辰
丁丑丙子乙亥甲戌癸酉壬申辛未庚午
此支类东方，正曲直仁寿格，大势观之，财官有气，名利裕如。第五行火不出现，财之元神虚脱，寅卯东方木旺，官司星之根亦薄。所以一生操剥削，资囊未满先倾，且平生仗义疏财；为人无骄谄，存古道，苦守清贫；生四子皆得力，寿至九十四岁。
癸丑甲寅戊戌庚申
癸丑壬子辛亥庚戌己酉戊申
戊戌日逢庚申时，食神有力，杀旺无印，足以强制。生八九子，有三四子贵显而授一品之诰封者，土金有情之妙也。其为人贪恶两备者，不能化杀之故也，婬靡无礼者，火不现，水得地之故也。盖寅申冲，则丙火必坏，丑戌刑则丁火亦伤，兼之癸水透，则日主之心志必合，而求之不顾；寅戌支藏之火，暗中克尽，夫火司礼，为人岂可无礼？无礼则无所不为矣！设使年干癸水，换于丁火，未有不仁德者也。其富贵福寿，皆申时之力，亦祖德宗功所致也。后生落头疽而死，由已积恶多端，而天诛之矣。
戊辰庚申己卯戊辰
辛酉壬戌癸亥甲子乙丑丙寅
此土金伤官，辰中癸水，正财归库，申中壬水，正财逢生，劫虽旺，而不能夺；且土气尽归于金，伤官化劫，暗处生财，兼之独杀为权，故为人权谋异众，地支皆陰湿之气，作事诡谲多端，一生所重者财，而少仁义，至四旬无子，娶两妾又无子。寿至九旬外，异财如命，卒后家业四十余万，分夺而尽。细究之，皆因财星守于藏蓄，不得流行之故也，财不流行，秋金逢土而愈坚，生意遂绝耳，大凡财厚无子者，皆类此格，故无子之人，其性情必多鄙吝，不知财散则民聚，倘使富人无子能轻其财于亲族之中，分多润寡，何患无子哉？即如此造，金气太坚，水不露头，未得生生之妙，能散其财，则金自流行，子必招矣。然散亦有功过，散财于僧道，有过无功；散财于亲族，有功无过。修德获报，人事原可挽回；作善隆祥，天心讵难感召，寿本五福之首，寿而无子，终于无益；与其富寿而无子，不若贫寿而有子也。
何知其人夭？气浊神枯了。
【原注】气浊神枯之命极易看，印绶太旺，日主无着落，财杀太旺，日主无依倚，忌神与喜神杂而虞，四柱与用神反而绝，冲而不和，旺而无制，湿而滞，燥而郁，精流气泄，月悖时脱，此皆无寿之人也。
【任氏曰】：
气浊神枯之命，易中之难看者， 气浊神枯 四字，可分言之，浊字作一弱字论，气浊者，日主失令，用神浅薄，忌神深重，提纲与时支不照，年支与日支不和，喜冲而不冲，忌合而反合，行运与喜用无情，反与忌神结党，虽不寿而有子。神枯者，，身弱而印绶太重，身旺而克泄全无，然重用印，而财星坏印，身弱无印，而重叠食伤，或金寒水冷而土湿，或火炎土燥而木枯者，皆夭而无子也。
乙丑乙酉丙辰辛卯
甲申癸未壬午辛巳庚辰己卯
此造三印扶身，辰酉合而不冲，四柱无水，似呼中格。第支皆湿土，晦火生金，辰及木之余气，与酉合财，木不能托根，与酉化金，则木反被其损，天干两乙，地支不载，凋可知矣，由此推之，日元虚弱，至午运，破酉卫卯，得一子；辛巳全会金局坏印，则元气大伤，会财则财极必反，夫妇双亡。
己丑戊辰辛亥戊戌
丁卯丙寅乙丑甲子癸亥壬戌
此重重厚土，埋藏脆嫩之金，五行无木，未得疏扬之利；一点亥水克绝，支藏甲乙，无从引助；然春土气虚，藏财可用，初运东方木地，疪荫有余；寅运得一子。乙丑运，土又通根而夭。
壬寅壬寅甲寅壬申
癸卯甲辰乙巳丙午丁未戊申
春木重逢禄，支得申时，似乎时杀留清，不知木旺金缺，必要有火才佳；天于三壬，寅中丙火受克，神枯可知。至丙支，逢三壬回克，家业败尽，夭而无子。凡水木并旺无土者，最忌火运，即不伤身，刑耗异常。若俗论必用申金，两火克金之故也。如丙火克金为害，则前之乙已运，紧克申金，而且三刑，何反美乎？
辛丑辛丑癸酉癸丑
庚子己亥戊戌丁酉丙申乙未
此重重湿土，叠叠寒金，癸水浊而且冻，所谓陰之甚，寒之至者也。毫无生发，气浊神枯，故春人愚昧不堪，一事无成，至戊戌运，生金克水而夭。以俗论之，两干不杂，金水双清，地支三杀，杀印相生之美，定为贵格，前则春木带嫩金。斩削成大器，皆作名利两全之格也，不知夭命，皆类此格，学者宜深究之。
