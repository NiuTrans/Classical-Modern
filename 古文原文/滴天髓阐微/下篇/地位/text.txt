台阁勋劳百世传，天然清气发机权。
【原注】能如人之出身，至于地位之在小，亦不易推。若夫为独为卿，清中又有一种权势出入矣，不专在一端而论。
【任氏曰】：
台阁宰匍以及封疆之任，清气发乎天然，秀气出纯粹，四柱内，且与喜神有情，格局之中并无可嫌之物。所用者皆真神所喜者皆真气，此谓 清气显机权 也。度量宽宏能容物，施为纯正不贪私，有润泽生包之德，怀任重致远之财也。
庚申庚辰戊辰戊午
此董中堂造，天然清气在庚金也。
甲子丙寅己丑甲子
此刘中堂造，天然清气在丙火也。
壬申壬寅丙子乙未
此钱尚书造，天然清气在乙木也。
己亥丁卯庚申庚辰
此秦侍郎造，天然清气在丁火也。
兵权獬豸弁冠客，刃煞神清气势特。
【原注】掌生杀之权，其风纪气势，必然超特，清中精神自异又或刃杀两显也。
【任氏曰】：
掌生杀大权，兵刑重任者，其精神清气，自然超特，必以刃旺敌杀，气势出人也。局中杀旺无财，印绶用刃者，或无印而有羊刃者，此谓杀刃神清也。气势特者，刃旺当权也，必文官而掌生杀之任。刃旺者，如春之甲用卯刃，乙用寅刃；夏之丙用午刃丁用巳刃，秋之庚用酉刃，辛用申刃，冬之用子刃，癸用亥刃是也。若刃旺敌杀，局中无食神印绶，而有财官者，气势虽特，神气不清，乃武将之命也。如刃不当权，虽能敌杀，不但不能掌兵权，亦不能贵显也。其人疾恶太严，如刃旺杀弱亦然，必傲物而骄慢也。
壬寅己酉庚午丙戌
庚戌辛亥壬子癸丑甲寅乙卯
庚日丙时，支逢生旺，寅纳壬水，不能制杀，全赖酉金羊刃当权为用，隔住寅木，使其不能会局，此正 刃杀神清气势特 也。早登科甲，属掌兵刑生杀之任，仕至刑部尚书。
庚戌壬午丙子壬辰
癸未甲申乙酉丙戌丁亥戊子
丙子日元，月时两透壬水，日主三面受敌，柱中无木泄水生火，反有庚金生水泄土，金赖午火旺刃当权为用，更喜戌之燥土，制水会火。乡榜出身，丙戌丁亥运仕至按察。
乙卯戊子壬辰戊申
丁亥丙戌乙酉甲申癸未壬午
壬辰日元，天干两煞，通根辰支，年干乙木凋枯，能泄水而不能制土，正克泄交加，最喜子水当权会局，杀刃神情。至酉运生水克木，又能化杀，科甲连登；甲申登运，仕路光亨，至按察；示运羊刃受制，不禄。
丙辰辛卯甲申庚午
壬辰癸巳甲午乙未丙申丁酉
甲申日元，生于仲春，官杀并透通根，日时临于死绝，必用卯之羊刃。喜其丙火合辛，不但无混杀之嫌，抑且卯木不受其制，刃杀神清，且运走南方火地。科甲出身，仕臬宪。
分藩司牧财官和，清纯格局神气多。
【原注】方面之官，财官为重，必清奇纯粹，格正局全，又有一段精神。
【任氏曰】：
方面之任以及州县之官，虽以财官为重，必须格局清纯，更须日元生旺，神贯气足，然后财官情协，则精气神三者足矣。又加官旺有印，官衰有财，印旺有财，左右相通，上下不悖，根通年月，气贯日时，身杀两停，杀重逢印，杀轻遇财者，皆是也，必有利民济物之心；反此者，非所宜也。
丁丑乙巳癸酉壬子
甲辰癸卯壬寅辛丑庚子己亥
癸水生于巳月，火土虽旺，妙在支会金局，财官印三者皆得生助；更喜子时劫比帮身，精神旺足；尤喜中年运走北方。异路出身，仕至郡守，名利两全，生七子皆出仕。
丙寅戊戌丁酉乙巳
己亥庚子辛丑壬寅癸卯甲辰
丁火生于戌月，局中木火重重，伤官用财，格局本佳，部书出身，仕至县令。惜柱中无水，戌乃燥土，不能生金晦火，木生火旺，巳酉无拱合之情，所以妻妾生十子皆克。
丙子庚寅辛巳戊子
辛卯壬辰癸巳甲午乙未丙申
辛金生于寅月，财旺逢食，官透遇财，又逢劫印相扶，中和纯粹，精神两足。初看似乎看弱，细究之，木嫩火虚，印透通根，日元足以用官。中年南方火运，异路出身，仕至黄堂。
丁亥丙午戊寅甲寅
乙巳甲辰癸卯壬寅辛丑庚子
戊土生于午月，局中偏官虽旺，印星太重，木从火势，火必焚木，一点亥水，不能生木克火。交癸运，克丁生甲，北极连登科甲，出宰名区；辛运合丙，仕路顺遂；交丑运，克水告病，致仕。
己巳戊辰甲子辛未
丁卯丙寅乙丑甲子癸亥壬戌
甲子日元，生于季春，木有余气。坐下印绶，官星清透，且子辰拱印有情；更妙运走东北水木之地，名登甲榜。只嫌子未破印，仕路未免有阻，老于教职。
便是诸司并首领，也从清浊分形离。
【原注】至贵者莫如天也，得一以清，而位乎上，故膺一命之荣，莫不得清气。所以杂职或佐二首领等官，岂无一段清气？而与浊气者自别。然清浊之形影难解，不专是堸官印绶内有清浊，凡格局、气象、用神、合神，日主化气、从气、神气、精气，以序收藏发生意向，节度性情，理势源流，主从之间皆有之。生于皮面对其形影，得其形而遂可以寻其精髓，乃论大小尊卑。
【任氏曰】：
命者，天地陽陽五行之所钟也，清者贵也，浊者贱也。所以杂职佐二等官，亦膺一命之荣，虽非格正局清，真神得用，而气象格局之中，冲合理气之内，必有一点清气，虽清浊气之形影难辨，总不外处天清地浊之理。天干象天，地支象地。地支上升于天干者，轻清之气也；天干下降于地支者，重浊之气也。天干之气本清，不忌浊也；地支之气本浊，必要清也，此命理之贵乎变通也。天干浊，地支清者贵；地支浊，天干清者贱也。地支之气上升者影也，天干之气下降者形也，于升降形影，冲合制化中，分其清浊，究其轻重，论其尊卑可也。
壬辰壬寅戊戌丙辰
癸卯甲辰乙巳丙午丁未戊申
戊土生于寅月，木旺土虚，天干两壬克丙生寅，此天干之气浊，财星坏印，所以书香不继。喜寅能纳水生火，日主坐戌之燥土，使壬水不致冲奔，其清处在寅也。异路出身，丙运升县令。
壬午癸丑甲寅丁卯
甲寅乙卯丙辰丁巳戊午己未
甲木生于丑月，水生寒凝，本喜火以敌寒，更妙日时寅卯气旺，丁火旺秀，其清在火也。所嫌壬登透干，丁火发作国，难遂书香之志。然地支无水，干虽浊，支从午火留清。异路出身，至戊午运，合癸制壬，升知县。
壬辰乙巳丙子己丑
丙午丁未戊申己酉庚戌辛亥
丙火生于巳月，天地煞印留清，所嫌者丑时合去子水，则壬水失势，化助伤官则日元泄气，一点乙木，不能疏土。异路出身，虽获盗有功，而上意不合，竟不能升。
乙酉丙戌癸酉丁巳
乙酉甲申癸未壬午辛巳庚辰
癸酉日元，生于戌月，地支官印相生，肖可知矣。所嫌者，天士内财得地，兼之乙木助火克金，所以书香难遂。喜秋金有气，异路出身，至巳运逢财坏印，丁艰回籍。
甲申戊辰戊子戊午
己巳庚午辛未壬申癸酉甲戌
戊子日元，生于辰月午时，天干三戊，旺可知矣。甲木退气临绝，不但无用，反为混论，其精气在地运之申，泄其精英，惜春金不旺，幸子水冲午，润土养金，虽捐纳佐二，仁途顺遂。
癸巳甲子壬子庚戌
癸亥壬戌辛酉庚申己未戊午
壬子日元，生于仲冬，天干又透庚癸，其势泛滥。甲木无佷，不能纳水；己火被众水所克，亦难作用，故屡次加捐，耗财不参得缺。虽时支戌，厎定汪洋，又有庚金之泄，兼之中运辛酉庚申，泄土生水，劫刃肆逞，以致有志难伸。
