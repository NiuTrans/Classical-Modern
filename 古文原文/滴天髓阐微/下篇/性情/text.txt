五气不戾，性情中和；浊乱偏枯，性情乖逆。
【原注】五气在天，则为元亨利贞；赋在人，则仁、义、礼、智、信之性，恻隐，羞恶，辞让，是非诚实之情，五所不戾者，则其存之而为性，发之而为情，莫不中和矣，反此者乖戾。
【任氏曰】：
五气者，先天《洛书》之气也。陽居四正，陰居四隅，土寄居于艮坤，此后天定位之应。东方属木，于时为春，于人为仁南方属火，于时为夏，于人为礼；西方属金，于时为秋，于人为义；北方属水，于时为冬，于人为智。坤艮为主，坤居西南者，以火生土，以土生金也；艮居东北者，万物皆主于土，冬尽春来，非土不能止水，非土不能栽木，犹仁、义、礼、智之性，非信不能成。故圣人易艮于东北者，即信以成之之旨也。赋于人者，须要五行不戾，中和纯粹，则有恻隐、辞让、诚实之情；若偏枯混浊，太过不及，则有是非、乖逆、骄傲之性矣。
己丑丙寅甲子戊辰
乙丑甲子癸亥壬戌辛酉庚申
甲子日元，生于孟春，木当令而不太过，火居相位不烈，土虽多而不燥，水虽少而不涸，金本无而暗蓄，则不受火之克，而得土之生，无争战之风，有相生之美。为人不苟，无骄谄刻薄之行，有廉恭仁厚之风。
己酉丁卯己卯乙丑
丙寅乙丑甲子癸亥壬戌辛酉
己卯日元，生于仲春，土虚寡信，木多金缺，陰火不能生湿土，信义皆虚。且八字纯陰，一味趋炎附势，其心存损人利己之事，萌幸灾乐祸之意。
丙戌乙未丙子甲午
丙申丁酉戊戌己亥庚子辛丑
丙生季夏，火炎土燥，天干甲乙，枯木助火之烈，更嫌子水冲激之急，偏枯混乱之象。性情乖张，处世多骄傲，且争躁如风火，顺其性千金不惜，逆其性一芥中分。因之家业破败无存。
火烈而性燥者，遇金水之激。
【原注】火烈而能顺其性，必明顺，惟金水激之，其燥争不可御矣。
【任氏曰】：
火燥而烈，其炎上之性，只可纯用湿土润之，则知礼而成慈爱之德；若遇金水激之，则火势愈烈而不知礼，灾祸必生也。湿土者，丑辰也，晦其光，敛其烈，则明矣。
丙戌甲午丙午己丑
乙未丙申丁酉戊戌乙亥庚子
丙午日元，生于午月，年月又逢甲丙，猛烈极矣，最喜丑时，干支皆湿土，能收丙之烈，能晦午之光，顺其性，悦其情，不凌下也。其人威而不猛，严而不恶，名利双辉。
辛巳甲午丙子甲午
癸巳壬辰辛卯庚寅己丑戊子
丙火生于午月午时，木从火势烈之极矣，无土以顺其性，金无根，水无源，激其猛烈之性，所以幼失父母，依兄嫂居。好勇不安分，年十六七，身材雄伟，膂力过人，好习拳棒，乐与里党无赖交游，放宕无忌，兄嫂不能禁，后因搏虎，而被虎噬。
水奔而性柔者，全金木之神。
【原注】水盛而奔，其性至刚至急，惟有金以行之，木以泄之，则柔矣。
【任氏曰】：
水性本柔，其冲奔之势，刚急为最，若逢火冲之，土激之，逆其性而更刚矣。奔者，旺极之势也，用金以顺其势，用木以疏其淤塞，所谓从其旺势，纳其狂神，其性反柔。刚中之德，易进难退之意也，虽智巧多能，而不失仁义之情矣。
癸亥甲子壬申庚子
癸亥壬戌辛酉庚申己未戊午
壬申日元，生于子月，年时亥子，干透癸庚，其势冲奔，不可遏也。月干甲木凋枯，又被金伐之，不能纳水，反用庚金顺其气势。为人刚柔相济，仁德兼资，积学笃行，不求名誉。初运癸亥，从其旺神，荫疪大好；壬戌水不通根，戌土激之，刑丧破耗；辛酉庚申入泮补禀，又得四子，家业日增；一交己未，激其冲奔之势，连克三子，破耗异常，至戊运而亡。
壬寅壬子壬辰壬寅
癸丑甲寅乙卯丙辰丁巳戊午
天干四壬，生于子月，冲奔之势。最喜寅时，疏其辰土之於塞，纳其壬水之旺神，所以不骄不傲，赋性颖异，读书过目不忘，为文倚马万言。甲寅入泮，乙卯登科，奈数奇不能得遂所学，至丙辰，冲激旺水，群比争财，不禄。
癸未癸亥壬子戊申
壬戌辛酉庚申乙未戊午丁巳
壬子日元，生于亥月申时，年月两透癸水，只可顺其势，不可逆其流。所嫌未戊两字，激水之性，敌其为介非倒置，作事不端，无所忌惮。初运壬戌，支逢土旺，父母皆亡；辛酉庚申，泄土生水，虽无赖邪僻之行，幸免凶咎；一交己未，助土激水，一家五口，回禄烧死。
木奔南而软怯。
【原注】木之性见火为慈，奔南则仁之性行于礼，其性软怯。得其中者，为恻隐辞让，偏者为姑息，为繁缛矣。
【任氏曰】：
木奔南，泄气太过，柱中有金，必得水以通之，则火不烈；如无金，必得辰土以收火气，得其中矣，为人恭而有礼，和而中节。如无水以济土，土以晦火，发泄太过，则聪明自恃，又多迁变不常，而成妇人之仁矣。
庚辰壬午甲午丙寅
癸未甲申乙酉丙戌丁亥戊子
甲午日元，生于午月，木奔南方，虽时逢禄旺，丙火逢生，寅午拱火，非日主有矣。最喜月透壬水以济火，然壬水庚金之生，不能克丙为用，庚金无辰土，亦不能生水。此造所妙者辰也，晦火，养木，蓄水，生金，使火不烈，木不枯，金不熔，水不涸，全赖辰之一字，得中和之象，申运壬水逢生，用乙酉金旺水生，入泮补廪而举于乡；丙戌火土并旺，服制重重；丁亥壬水得地，出宰闽中，德教并行，改成民化。所谓刚柔相济，仁德兼资也。
丙戌甲午甲申丙寅
乙未丙申丁酉戊戌己亥庚子
甲申日元，生于午月，两透丙火，支会火局，木奔南方，燥土不能晦火生金，无水则申金克尽，柔软极矣。其人为昵私恩，不知大体，作事狐疑，少决断，所为心性多疑，贪小利，背大义，一事无成。
金见水以流通。
【原注】金之性，最方正，有断制执毅，见水则义之性行而为智，智则元神不滞，故流通。得气之正者，是非不苟，有斟酌，有变化；得气之偏者，必泛滥流荡。
【任氏曰】：
金者，刚健中正之体也，能任大事，能决大谋，见水则流通刚前面之性，能用智矣。得气之正者，金旺遇水也，其人内方外圆，能知权变，处世不伤廉惠，行藏自合中庸；得气之偏者，金衰水旺也，其人作事荒唐，口是心非，有挟术待人之意也。
甲申癸酉庚子乙酉
甲戌乙亥丙子丁丑戊寅己卯
庚生酉月，又年时申酉，秋金锐锐，喜其坐下子水，透出癸水元神，流通金性，泄其菁华。为人任大事而布置有方，处烦杂而主张不靡，且慷慨好施，克己利人也。
壬申壬子庚辰丙子
癸丑甲寅乙卯丙辰丁巳戊午
庚生仲冬，天干两透壬水，支会水局，金衰水旺，本属偏象，更嫌时透丙火混局。金主义而方，水司智而圆，金多水少，智圆行方，水泛金衰，方正之气绝，圆智之心盛矣。中年运逢火土，冲激壬水之性，刑伤破耗，财散人离，半生奸诈，诱人财物，尽付东流。凡人穷达富贵，数已注定，君子乐得为君子，小人枉自为小人。
最拗者西水还南。
【原注】西方之水，发源最长，其势最旺，无土以制之，木以纳之，如浩荡之势。不顺行，反行南方，则逆其性，非强拗而难制乎？
【任氏曰】：
西方之水，发源昆仑，其势浩荡，不可遏也。亦可顺其性，用木以纳之，则智之性行于仁矣。如用土制之，若不得其情，有反冲奔之患，其性仍逆而强拗。
癸亥庚申壬申甲辰
己未戊午丁巳丙辰乙卯甲寅
壬申日元，生于亥年申月，亥为天门，申为天关，即天河之口，正西方之水，发源最长。所喜者，时干甲木得辰土，通根养木，足以纳水，则智之性行而为仁，礼亦备矣。为人有惊奇之品汇，无巧利之才华。中年南方火运，得甲木生化，名利两全。
癸亥庚申壬子丙午
己未戊午丁巳丙辰乙卯甲寅
壬子日元，生于申月亥年，西方之水，浩荡之势，无归纳之处，时逢丙午，冲激以逆其性。为人强拗无礼，兼这运走南方火土，家业破败无存。至午运，强人妻，被人殴死。俗以丙火为用，运逢火土为佳，不知金水同心。可顺而不可逆。须逢木运，生化有情，可免凶灾，而人亦知礼矣。
至刚者东火转北。
【原注】东方之火，其气焰欲炎上，局中无土以收之，水以制之，焉能安焚烈之势？若不顺行而反行北方，则逆其性矣，能不刚暴耶？
【任氏曰】：
东方之火，火逞木势，其炎上之性，不可御也，只可顺其刚烈之性，用湿土以收之，则刚烈之性，化为慈爱之德矣。一转北方，焉制焚烈之势？必刚暴无礼。若无土以收这，仍行火木之运，顺其气势，亦不失慈让恻隐之心矣。
丙寅甲午丙午己丑
乙未丙申丁酉戊戌己亥庚子
丙午日元，生于午月寅年，年月又透甲丙，其焚烈炎上之势，不可遏也。最妙支在丑时，湿土收其猛烈之性，为人有容有养，骄谄不施。运逢土金，仍得丑土之化。科甲连登，仕至郡守。
丁卯丙午丙午庚寅
乙巳甲辰癸卯壬寅辛丑庚子
丙午日元，生于午月，年时寅卯，庚金无根，置之不用，格成炎上；局中无土吐秀，书香不利，行伍出身。至卯运得官，壬运失职；寅运得军功，骤升都司；辛丑运生化之机无气，一交庚子，冲激午刃，又逢甲子年双冲羊刃，死于军中。
顺生之机，遇击神而抗。
【原注】如木生火，火生土，一路顺其性情次序，自相和平：中遇击神，而不得遂其顺生之性，则抗而勇猛。
【任氏曰】：
顺则宜顺，逆则宜逆，则和平而性顺矣。如木旺得火以通之，顺也；土以行之，生也，不宜见金水之击也。木衰，得水以生之，反顺也；金以助水，逆中之生也，不宜见火土之击也。我生者为顺，生我者为逆；旺者宜顺，衰者宜逆，则性正情和。如遇击神，旺者勇急，衰者懦弱。如格局得顺逆这序，其性情本和平，至岁运遇击神，亦能变为强弱。宜细究之。
己亥丙寅甲寅壬申
乙丑甲子癸亥壬戌辛酉庚申
甲寅日元，生于寅月，木旺得丙火透出，顺生之机，通辉之象，读书过目成诵。所嫌者时遇金水之击，年干己土虚脱，不制其水；兼之初运北方水地，不但功名难遂，而且破耗刑伤，一交辛酉，助水之击，合去丙火而亡。
庚寅戊寅甲午壬申
己卯庚辰辛巳壬午癸未甲申
甲午日元，生于寅月，戊土透出，寅午拱火，顺生之机，德性慷慨，襟情磊落。亦嫌时逢金水之击，读书未售，破耗多端；兼之中运不济，有志未伸。还喜春金不旺，火土通根，体用不伤，后昆继起。
逆生之序，见闲神而狂。
【原注】如木生亥，见戌酉申则气逆，非性之所安，一遇闲神若巳酉丑逆之，则必发而为狂猛。
【任氏曰】：
逆则宜逆，顺则宜顺，则性正情和矣，如木旺极得水以生之，逆也；金以成之，助逆之生也，不宜见己丑之闲神也。如木衰极，得火以行之，反逆也；土以化之，逆中之顺也，不宜见辰未闲神也。此旺极衰极，乃从旺从弱之理，非前辈旺衰得中之意。如旺极见闲神，必为狂猛；衰极见闲神，必为姑息。岁运见之亦然，火土金水如之。
壬子辛亥甲寅甲子
壬子癸丑甲寅乙卯丙辰丁巳
甲寅日元，生于亥月，水旺木坚，旺之极矣。一点辛金，从水之势，不逆其性，安而且和，逆生之序，更妙无土，不逆水性。初运北方，入泮登科；甲寅乙卯，从其旺神，出宰名区；丙辰尚有拱合之情，虽落职而免凶咎；丁巳遇闲神冲击，逆其性序而卒。
壬寅辛亥甲寅己巳
壬子癸丑甲寅乙卯丙辰丁巳
甲寅日元，生于寅年亥月，辛金顺水，不逆木性，逆生之序。所嫌巳时为闲神，火土冲克逆其性，又不能制水。初交壬子，遗绪丰盈；癸丑地支闲神结党，刑耗多端；甲寅乙卯，丁财并益；一交丙辰，助起火土，妻子皆伤，又遭回禄，自患颠狂之症，投水而亡。
戊戌丁巳甲寅己巳
戊午己未庚申辛酉壬戌癸亥
甲寅日元，生于巳月，丙火司令，虽坐禄支，其精泄尽，火旺木焚，喜土以行之，此衰极从弱之理。初运戊午己未，顺其火土之性，祖业颇丰，又得一衿；庚申逆火之性，泄土之气；至癸亥年，冲激火势而亡。
陽明遇金，郁而多烦。
【原注】寅午戌为陽明，有金气伏于内，则成其郁郁而多烦闷。
【任氏曰】：
陽明之气，本多畅遂，如遇湿土藏金，则火不能克金，金又不能生水，而成忧郁。一生得意者少，而失意者多，则心郁志灰，而多烦闷矣。必要纯行陰浊之运，引通金水之性，方遂其所愿也。
乙丑丙戌丙午庚寅
乙酉甲申癸未壬午辛巳庚辰
丙火日主，支全寅午戌，食神生旺，真神得用，格局最佳。初运乙酉甲申，引通丑内藏金，家业颇丰，又得一衿。所嫌者，支会火局，时上庚金临绝，又有比肩争夺，不能作用。丑中辛金伏郁于内，是以十走秋闱不第；且少年运走南方，三遭回禄，四伤其妻，五克其子，至晚年孤贫一身。
壬戌丙午丙寅己丑
丁未戊申己酉庚戌辛亥壬子
丙寅日元，生地午月，支全火局，陽明之气，第此缘劫刃当权，壬水无根，置之不用，不及前造多矣。丑中辛金伏郁，所喜者，运走西北陰浊之地。出身吏部，发财十余万；异路出仕，升州牧，名利两全，而多畅遂也。
陽浊藏火，包而多滞。
【原注】酉、丑、亥为陰浊，有火气藏于内，则不发辉而多滞。
【任氏曰】：
陰晦之气，本难奋发，如遇湿木藏火，陰气太盛，不能生陷之火，而成湿滞之患。故心欲速而志未逮，临事而模棱少决，所以心性多疑。必须纯行陽明之运，引通木火之气，则豁然而通达矣。
癸亥辛酉癸丑壬戌
庚申己未戊午丁巳丙辰乙卯
陈榜眼造，癸水生于仲秋，支全酉、亥、丑为陰浊，天干三水一辛，逢戌时，陰浊藏火，亥中湿木，不能生无焰之火。喜其运走东南陽明之地，引通包藏之气，身居鼎甲，发挥素志也。
丁丑辛亥癸亥癸亥
庚戌己酉戊申丁未丙午乙巳
地支三亥一丑，天干二癸一丁，陰浊之至，年干丁火，不能包藏，虚而无焰，亥中甲木，无从引助，喜其运走南方陽明这地，又逢丙午丁未流年，科甲连登，仁至观察
辛丑己亥辛酉癸巳
戊戌丁酉丙申乙未甲午癸巳
支全丑、亥、酉，月干湿土逢辛癸陰浊之气，时支巳火，本可暖局，大象似比前造更美，不知己酉丑全金局，则亥中甲木受伤，巳火丑土之财官，竟化枭而生劫矣。纵运火土，不能援引，出家为僧。
羊刃局，战则逞威，弱则怕事；伤官格，清则谦和，浊则刚猛。用神多者，情性不常；时支柘者，虎头蛇尾。
【原注】羊刃局，凡羊录，如是午火，干头透丙，支又会戌会寅，或得卯以生之，皆旺。透丁为露刃，子冲为战，未合为藏，再逢亥水之克，壬癸水之制，丑辰土之泄，则弱矣。伤官格，如支会伤局，干化伤角，不重出，无食混，身旺有财，身弱有印，谓之清，反是则浊，夏木之见水，冬金之得火，清而且秀，富贵非常。
【任氏曰】：
羊刃局，旺则心高志傲，战则恃势逞威，弱则多疑怕事，合则矫情立异。如丙日主，以午为羊刃，干透丁火为露刃。支会寅戌，或逢卯生，干透甲乙，或逢丙助，皆谓之旺。支逢子为冲，遇亥申为制，得丑辰为泄，干透壬癸为克，逢己土为泄，皆谓之弱。支得未为合，遇巳为帮，则中和矣。伤官须人真假，真者身弱有印，不见财为清；假者身旺有财，不见印为贵。真者，月令伤官，或支会伤局，又透出天干者是也；假者，满局比劫，无官星以制之，虽有官星，气力不能敌。柱中不论食神伤官，皆可作用，纵无亦美，只不宜见印，见印破伤为凶。凡伤官格，清而得用，为人恭而有礼，和而中节，人才卓越，学问渊深，反此者傲而多骄，刚而无礼以强欺弱，奉势趋利。用神多者，少恒之志，多迁变之心；时支柘者，狐疑少决，始勤终怠，夏木之见水，必先有金，则水有源；冬金之遇火，须身旺有木，则火有焰，富贵无疑若夏水无金，冬火无木，清柘之象，名利皆虚也。
丙寅甲午丙申壬辰
乙未丙申丁酉戊戌己亥庚子
丙火生于午月，陽刃局逢寅申，生拱又逢比助，旺可知矣。最喜辰时，壬水透露更妙，申辰泄火生金而拱水，正得既济，所以早登科甲，仕版连登，掌兵刑重伤，执生杀大权。
丙申甲午丙寅壬辰
乙未丙申丁酉戊戌己亥庚子
此与前八字皆同，前则坐下申金，生拱壬水有情，此则申在年支远隔，又被比劫所夺，至申运生杀，又甲子流年会成杀局，冲去羊刃，中乡榜，以后一阻云程，与前造天渊之隔者，申金不接壬水之气也。
戊子戊午丙辰戊戌
己未庚申辛酉壬戌癸亥甲子
丙日午提，刃强当令，子冲之，辰泄之，弱可知矣。天干三戊，窃日主之精华；兼之运走西北金水这地，则羊刃更受其敌，不便功名蹭蹬，而且财源鲜聚。至甲寅年，会火焗，疏厚土，恩科发榜。
庚午乙酉庚午壬午
丙戌丁亥戊子己丑庚寅辛卯
和中堂造，庚生种秋，支中官星三见，则酉金是刃受制，五行无土，弱可知矣。喜其时上壬水为辅，吐其秀气，所以聪明，权势为最。第月干乙木透露，恋财而争合，一生所爱者财，不知急流勇退。但财临刃地，日在官乡，官能制刃财必生官，官为君象，故运走庚寅，金逢绝地，官得生拱，其财仍归官矣。由此观之，财乃害人之物，所谓欲不除，似蛾扑灯，焚身乃止；如猩嗜洒，鞭血方休。悔无及矣。
己丑丙子壬辰戊申
乙亥甲戌癸酉壬申辛未庚午
印提台造，壬不生于子月，官杀并透通根，全赖支会水局，助起羊刃，谓杀刃两旺。
惜乎无木，秀气未哇，身出寒微。喜其丙敌寒解冻，为人宽厚和平，行伍出身。癸酉运助刃帮身，得官；壬申运，正谓一岁九迁，仕至极品；一交未运制刃，至丁丑年火土并旺，又克合子水，不禄。
辛卯乙未甲子庚午
甲午癸巳壬辰辛卯庚寅己丑
稽中堂造，甲子日元，生于未月午时，谓夏木逢水，伤官佩印。所喜者卯木克住未土，则子水不受其伤，足以冲午有病得药，去浊留清。天干甲乙庚辛，各立门户，不作混论，乃滋印之喜神。更妙运走东北水木之地，体有合宜，一生宦途平顺。
庚午壬午甲戌庚午
癸未甲申乙酉丙戌丁亥戊子
甲木生于午月，支中三午一戌，火炎土燥，伤官肆逞，月壬水无根，全赖庚金滋水，所以科甲联合。其仕路蹭蹬者，只因地支皆火，无干金水，木无托根之地，神有余而足之故也。
甲子丙子庚辰庚辰
丁丑戊寅己卯庚辰辛巳壬午
周侍朗造，庚金生于仲冬，金水寒冻，月干丙火，得年之甲木生扶，解其寒冻之气，谓冬金得火。但子辰双拱，日元必虚，用神不在丙火而在辰土，比肩佐之，所以运至庚辰辛巳，仕版连登。
丁巳壬子辛巳丁酉
辛亥庚戌己酉戊申丁未丙午
熊中丞学鹏造，辛金生于仲冬，金寒不冷，遇于泄扫，全赖酉时扶身，己酉拱而佐这。天干丁火，不过取其敌寒解冻，非用丁火也。用神必在酉金，故运至土金之地，仁路显赫，一交丁未败事矣。凡冬金喜火取其暖局之意，非作用神也。
