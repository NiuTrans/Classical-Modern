论夫论子要安样，气静平和妇道章，三奇二德虚好语，咸池驿马半推详。
【原注】局中官星明顺，夫贵而吉，理自然矣。若官星太旺，以伤官为夫，官星太微，以财为夫；比肩旺而无官，以伤官为夫；伤官旺而无财官，以印为夫，满局官星欺日主者，喜印绶而夫不克身也；满局印绶泄官星这气者，喜财而身不克失也。大体与男命论子论贵之理相似。局中伤官清显，子贵而亲，不必言也。若伤官太旺，以印为子；伤官太微，以比肩为子，印绶旺而无伤官者，以财为子也；财神旺而泄食伤者，以比肩为子也。不必专执官星而论夫。专执伤食而论子。但以安祥顺静为贵，二德三奇不必论，咸池驿马纵有验，总之于理不长。其中究论，不可不详。
【任氏曰】：
女命者，先观夫星之盛衰，则知其贵同也。次察格局之清浊，则知其贤愚也。婬邪嫉妨，不离四柱之情；贞静端庄，总在五行之理。是以审察宜精，贞妇不遭谬妄；详究宜确，婬秽难逃正论。二德三奇，乃好事之妄造；咸池驿马，是后人之谬言。不孝翁姑，只为财轻劫重；不敬丈夫，皆因官弱身强。官旺明显，夫主峥嵘；气静和平，妇道柔顺。若乃官星太旺，无比劫以印为夫；有比劫而无印绶者，以伤食为夫；官星太弱，有伤官，以财为夫，无财星而比劫旺者，亦以伤食为夫；满盘比皆而无印无官者，又以伤食为夫；满局印绶而无官无伤者，以财为夫；伤官旺，日主衰，以印为夫；日主旺，食伤多，以财为夫；官星轻。印绶重，亦以财为夫。
财乃天之恩星，女命身旺无官，财星得令得局者，上格也。若论刑伤，又有生克之理存焉。官星微，地财星，日主强，伤官重，必克夫；官星微，无财星，比劫旺，必欺夫；官星微，无财星，日主旺，印绶重，必欺夫克夫；官星弱，印绶多，无财星，必克夫；比劫旺而无官，印旺无财，必克夫；官星旺，印绶轻，必克夫；比劫旺，无官星，有伤官，印绶重，必克夫；食神多，官星微，有印绶，遇财星，必克夫。
凡女命之夫星，即是用神，女命之子星，即是喜神，不可专论官星为夫、伤食为子。日主旺，伤官旺，无印绶，有财星，子多而贵；日主旺，伤官旺，无财印，子多而强；日主旺，伤官轻，无财印，子多而富；日主旺，无食务，官得局，子多而贤；日主旺，无食伤，有财星，无官杀，子多而能。日主弱，食伤重，有印绶，无财星，必有子。；日主弱，食伤轻，无财星，必有子，日主弱，财星轻，官印旺，必有子，日主弱，官星旺，无财星，有印绶，必有子，日主弱，无官星，有伤皆，必有子，日主旺，有印绶，无财星，子必少；日主旺，比肩多，无官星，有印绶，于必少；日主旺，印绶重，无财星，必无子；日主弱，伤官重，印绶轻，必无子；日主弱，财星重，逢印绶，必无子，日主弱，官杀旺，必无子，日主弱，食伤旺，无印绶，必无子。火炎土燥无子，土金湿滞无子，水泛木浮无子，金寒水冷无子，重叠印绶无子，财官太旺无子，满局食伤无子。以上无子者，有子必克夫，不克夫亦夭。
至于婬邪之说，亦究四柱之。日主旺，官星微，无财星，日主足以敌之者；日主旺，官星微，伤食重，无财星，日主足以欺之者；日主旺，官星弱，日主之气，生助他神而去之者；日主旺，官星弱，官星之气，合日主而化者；日主旺，官星弱，官星之气，依日主之势者；日主弱，无财星，有食伤，逢印绶，日主自专其主者；日主旺，无财星，官星轻，食伤重，官星无依倚者；日主旺，官无根，日主不顺官星，合财星而去者；日主弱，伤食重，印绶轻者；日主弱，食伤重，无印绶，有财星者；食伤当令，财官失势者；官无财滋，比劫生食伤者；满局伤官无财者；满局官星无印者；满局比劫无食伤者；满局印绶无财者，皆婬贱之命也。总之，伤官不宜重，重必轻佻美貌而多婬也；伤官身弱有印，身旺有财者，必聪明美貌而贞洁也。凡观女命，关系非小，不可轻断婬邪，以渎神怒。然亦不可一例言命，或由祖宗遣孽。或由家门气数，或由丈夫不肖，或由母姑不良，幼失闺训，或由气习不善，无谨饬闺门，任其盗性越礼，入寺烧香，游玩看戏听词，男女混杂，初则阶下敷陈，久则内堂演说，始而或言贤孝节义之故事，继而渐及婬邪苟合之秽词，保无触念动心乎？所以居家第一件事，在严肃闺门。闺帏之内，不出戏言，则刑干之化行矣；房帷之中，不闻戏笑之声，则相敬之风著矣。主家者不可不慎之。
戊申甲寅壬寅丁未
癸丑壬子辛亥庚戌己酉戊申丁未丙午
壬水生于孟春，土虚木盛。制杀太过。寅申逢冲，本是克木，不知木旺金缺。金反被伤，则戊土无根依抚，而日主之壬水，可任性而行，见其财星有势，自然从财而去，以致伤夫败业，弃子从人也。
丁未乙巳甲午丁卯
丙午丁未戊申己酉庚戌辛亥壬子癸丑
甲午日元，生于巳月，支类南方，干透两丁。火势猛烈。泄气太过，局中无水，只可用劫。初运又走火地，是以早刑夫主。人极聪明美貌，而轻佻异常，不能守节。至戊申运，与木火争战，不堪言矣。
戊戌己未丙辰戊戌
戊午丁巳丙辰乙卯甲寅癸丑壬子辛亥
满局伤官，五行无木，印星不现，格成顺局，故其人聪明美貌。第四柱无金，土过燥厚，辛金夫星投墓于戌，是以婬乱不堪。夫遭凶死，又随人走，不二三年又克，至乙卯运，犯土之旺，自缢而死。
戊午乙丑戊戌丙辰
甲子癸亥壬戌辛酉庚申己未戊午丁巳
戊土生于丑月，土旺用事，木正凋枯，且丑乃金库，辛金伏藏，不能托根；更兼辰戌冲去藏官，置夫主于度外，且中运西方金地，婬贱不堪。
己亥丙寅丁亥庚戌
丁卯戊辰己巳庚午辛未壬申癸酉
丁火生于寅月，木正当权，火逢相旺，必以亥水官星为夫明矣。年支亥水合寅化木，而日支亥水，必要生扶为是；时干庚金隔绝，无生扶之意，又逢戌土紧克之，则日主之情，必向庚金矣。所以婬贱之至也。
丁未癸丑庚子丁亥
甲寅乙卯丙辰丁巳戊午己未庚申
寒金喜火，嫌其支全亥子丑。北方水旺，又有干癸克丁，丑未冲去丁火余气，五行无木，未得生化之情。时干之丁虚脱无根，焉能管伏庚金？而日主之情，不顾丁火可知，所以水性杨花也。
丁丑癸丑庚子乙酉
甲寅乙卯丙辰丁巳戊午己未庚申辛酉
庚金生于季冬，不但寒金喜火，而且时逢陽刃印绶当权，足以用火敌寒；月干癸水，通根禄支，克绝丁火，其意足以欺官；时逢乙木，喜而合之，其情必向财矣。所以背夫而去，婬秽不堪也。
丁丑壬子辛巳丙申
癸丑甲寅乙卯丙辰丁巳戊午己未庚申
壬水合去丁火之杀，丙火官星得禄于日支，似乎佳美,所以出身旧家，因其貌美而菁媚。群以赛杨妃称之。四五岁时，眉日秀丽，及十三四益娇冶，成为画中人。年十八，归士人妻，士素醇谨好学，惑而昵爱之，逾年而学废，竟以痨病而死。从此婬秽不堪，后身败名裂。无所依托，自缢而死。此造因多合之故耳。夫十士之合。以官化伤官，谓贪合忘官，且巳申合亦化伤官，丁壬合则暗化财星，其意中将丙火置之度外明矣。其情必向丁壬一边，况乎干支皆合，无往不是意中人也？
戊子戊午癸酉戊午
丁巳丙辰乙卯甲寅癸丑壬子辛亥庚戌
癸水生于午月，财官并旺，坐下印绶，年支坐禄，未尝不中和。天干三透戊土，争合癸水，则日主之情，竟无定见；地支两午坏酉，而财官之势，不分强弱，日主之情，自然依财势而去。只有年干正夫无财势。其力量不敌月时两干之官，故将正无置之不顾矣。运至乙卯，木生火旺，月时两土，仍得生扶，年干之土无化而受克，所以夫得疾而死，后婬秽异常，尤物祸人，信哉！
乙未辛巳乙亥丙戌
壬午癸未甲申乙酉丙戌丁亥戊子己丑
年月日六字观之，乙木生于巳月，伤官当令，最喜坐下亥印冲巳制伤，不特日主喜其滋扶，抑且辛金得其卫美，正所谓伤官用印，独杀留清，不但貌美，而且才高，书画皆精。所嫌戌时紧克亥水，暴陽一透，辛金受伤，既不利于夫子之宫，兼损坏乎生平之性矣。
丁巳戊申癸丑乙卯
己酉庚戌辛亥壬子癸丑甲寅乙卯丙辰
此造官星食神坐禄，印绶当令逢生，财生官旺，不伤印绶，印绶当令，足以扶身，食神得地，一气相生，五行停匀，安详纯粹。夫荣子贵，受两代一品之封。
乙亥癸酉甲辰丙寅
甲戌乙亥丙子丁丑戊寅乙卯庚辰辛巳
八月官星财星助金，生于寅时，年时两支逢生得禄，火水干透，无相克之势，有生化之情。财星得地，四柱通根，五行不悖，气静和平纯粹，生化有情。夫荣子贵，受一品之封。
辛酉壬辰丁巳甲辰
癸巳甲午乙未丙申丁酉戊戌己亥庚子
伤官虽旺，合酉化金，则官星之元神愈厚矣。巳火拱金，辰土引之，则财之元神更固矣。时透印绶，助日主之光辉，制辰土之伤官，所谓木不枯，火不烈，水不涸，土不燥，金不脆，气静和平之象。夫荣子贵，受一品封。
己巳癸酉壬辰甲辰
甲戌乙亥丙子丁丑戊寅己卯庚辰辛巳
秋水通源，印星秉令，官杀虽旺，制化合宜，更妙时透甲木，制杀吐秀，一派纯粹之气，所以人品端庄，精于诗书。喜运途无火。官不助，印不伤，夫星贵显，子嗣秀美，诰封二品之荣。
庚辰壬午乙亥癸未
辛巳庚辰己卯戊寅丁丑丙子乙亥甲戌
木生午月，火势猛而金柔脆之时，喜壬癸通根制火，辰土泄火生金，则火土不烈燥，水木不枯涸，接续相生，清而纯粹。为女中才子，生三子，夫任京官，家道清寒。在家教子读书，二子登科，一子发甲，夫官郎中，子官御史，受二代之封。
庚辰戊寅乙酉壬午
丁丑丙子乙亥甲戌癸酉壬申辛未庚午
乙木生于春初，木嫩金坚，最喜午时制杀卫身，寒木向陽，官印双清，财星生官，不坏印绶，纯粹安和。夫官二品，五子二十三孙，一生无疾，夫妇齐眉，寿至八旬外，无疾而终，后裔皆显贵。
丙辰癸巳丁丑甲辰
壬辰辛卯庚寅己丑戊子丁亥丙戌乙酉
丁火生于巳月，癸水夫星清透，时干甲木，印绶独清，是以品格端庄，持身贞洁。惜丙火太旺，生助伤官，以臻镜破钗分。然喜巳丑拱金，财星得用，身旺以财为子，教子成名，两子皆贵，受三品之封。
丙寅辛卯癸酉戊午
庚寅己丑戊子丁亥丙戌乙酉甲申癸未
癸水生于仲春，泄气之地，兼之财官并旺，日元柔弱，以印为夫，清而得用，是以秉性端庄，勤俭纺织。至丑运，泄火拱金，连生二子；戊子运冲去午火，不伤酉金，夫主登科发甲；一交丁亥，酉归矣。此造之病，实在财旺耳。天干之辛，丙火合之，地支之酉，午火破之，更兼寅卯当权生火，丁亥运合寅化木，助起旺神，又丁火紧克辛金，不禄宜矣。
辛丑辛卯丙子癸巳
壬辰癸巳甲午乙未丙申丁酉戊戌己亥
丙火生于仲春，火相木旺之时，正得中和之象，年月两透财星，地支巳丑拱金，财旺生官，官星得禄，以印为夫，谓真神得用。秉性勤俭，纺织佐读，奉甘旨得舅姑之欢心。至甲午运帮身卫印，夫主运登甲榜，诰封宜人；寿至酉运，会金冲卯不禄。
丁酉癸卯丙辰丙申
甲辰乙巳丙午丁未戊申己酉庚戌辛亥
丙火生于仲春，官透财藏，印星秉令，比劫邦身，似乎旺相。第嫌卯酉逢冲，癸丁相克，木火损而金水存，虽赖时干丙火之助，但丙临申位，亦自顾不暇。幸辰中蓄藏余气，一点微苗，尚存春令，犹能备用，较之前造更弱，亦以印星为夫，为人端庄幽娴，知书达理，丙午运，破其酉金，夫主癸科，生二子，诰封四品；至四旬外，运走戊申，泄火生金不禄。
癸丑庚申戊午己未
辛酉壬戌癸亥甲子乙丑丙寅
戊土生于孟秋，柱中劫印重重，得食神秉令夫，泄其菁英，更喜癸水润土养金，秀气流行，是以人品端庄，知大义，虽出农家，安贫纺织佐夫，孝事舅姑。至癸亥，夫举于乡，施登甲榜，仕至黄堂，虽夫贵，夫尝以贵妇自矜，在家仍布衣操作。生四子，皆美秀，寿至丙运，夺食不禄。
癸未庚申戊戌己未
辛酉壬戌癸亥甲子乙丑丙寅丁卯戊辰
此与前造，只换未戌二支，其余皆同。未丑皆土，午换以戌，用金去火为宜。大势观之，胜于前造，今反不及者何也？夫丑乃交北方湿土，能生金晦火，又能蓄水；未乃南方燥土，能脆金助火，又能枯水，午虽火，遇丑土而贪生，戌虽土，藏火而愈燥。幸秋金用事，所以贵也。虽出身贫寒，而人品端谨，持家勤俭。夫中乡榜。仕县令，生二子。
己酉辛未戊辰壬戌
壬申癸酉甲戌乙亥丙子丁丑戊寅己卯
土荣夏令，逢金吐秀，更喜无木，富贵之造也。所以身出宦家，通诗书，达礼教。至酉运，夫星禄旺，生一子，夫主登科。甲戌运刑冲出丁火，闺中雪舞，而家道日落，青年守节，苦志教子成名。至子运，子登科，仕至郡守，受紫诰之封，寿至寅运金绝之地。
丁亥壬子癸丑甲寅
癸丑甲寅乙卯丙辰丁巳戊午己未庚申
癸水生于仲冬，支全亥子丑，北方一气，其势泛滥，一点丁火无根，最喜寅时，纳水而泄其菁华。甲木夫星坐禄，故为人聪明貌美，端庄幽娴；更喜运走东南木火之地，夫荣子秀，福泽有余。
乙卯丙戌乙卯丁亥
丁亥戊子己丑庚寅辛卯壬辰癸巳甲午
乙木生于季秋，柱中两坐禄旺，亥卯又拱木局，四柱无金，日元旺矣。喜其丙丁并透，泄木生于土。财星为夫，为人端庄和顺，夫中乡榜，出仕琴堂。生三子，寿至壬运。
戊寅甲寅丁未辛丑
癸丑壬子辛亥庚戌己酉戊申丁未丙午
丁火生于春令，印绶太重，最喜丑时，坐下财库，冲去未中比印，生起财星，必以辛金为夫，丑土为子也。初运北方水地，泄金生木，出身寒微；至庚戌、己酉、戊申三十载土金这地，裕夫发财，生三子皆贵，诰封恭人。所谓弃印就财，且夫得子助。故后嗣荣发也。
壬辰己酉辛丑癸巳
戊申丁未丙午己巳甲辰癸卯壬寅
辛金生于仲秋，支全金局，五行无木，火已成金，必无用官之理。喜其壬癸并透，泄其精英，为人聪明端谨，颇知诗礼。所惜者，十九岁运走丁未，南方火旺，生土逼水，流年庚戌，支全克水，无子而夭。
甲午丙寅乙卯己卯
乙丑甲子癸亥壬戌辛酉庚申己未戊午
旺木逢火，通明之象，妙在金水全无，纯清不杂，为了端庄。以丙火为夫，惜运走北方水地，寿亦不永，生三子留一，至壬运，克丙火而阻矣。设使两造运皆顺行，不特寿长，若男造名利两全，女造则夫荣子贵也。
丁未壬寅乙卯己卯
癸卯甲辰乙巳丙午丁未戊申己酉庚戌
春木森森，旺之极矣。时干己土无根，以丁火为主。丁壬之合，去水却妙，化木不宜，所以出身贫寒。喜其运走南方火地，不但帮夫兴家，而且子息亦多，寿至申运，壬水逢生而阻。此与前造论之，不及前造，此造由行运不背，故胜之。然而命好不如运好。男女皆然也。
