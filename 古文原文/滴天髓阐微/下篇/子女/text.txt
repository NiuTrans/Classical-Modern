子女根枝一世传，喜神看与杀相连。
【原注】大率依官看子，如喜神即是官星，其子贤俊，喜神与官星不相妒亦好，否则无子，或不肖，或有克。然看官星，又要活法，如官轻须要助官；杀重身轻，只要印比；无官星，只论财；若官星阻滞，要生扶冲发；官星泄气太重，须合助遥会；若杀得身轻而无制者，多女。
【任氏曰】：
以官为子之说，细究之，终有犯上之嫌。夫官者，管也。朝廷设官，官治万民，则不敢妄为，循守规矩。家庭必酋长为管，出入动作，皆遵祖父训是也。不服官府之治者，则为逆子；夫命者理也，岂可以民为子而犯上乎？莫非论命竟可无君无父乎？谚云， 父在子不得自专 ，若以官为子，父反以子管治，显见父不得自专矣，故俗以克父克母为是，有是理乎？今更定以食伤为子女。
书云， 食神有寿妻多子，时逢七煞本无儿 ， 食神有制定多儿 ，此两说，可谓确据矣。然此亦死法，倘局中无食伤无官杀者，又作何论？故命理不可执一，总要变通为是，先将食伤认定，然后再看日主之衰旺，四柱之喜忌则用之。故 喜神看与杀相连 者，乃通变之至论也。
日主旺，无印绶，有食伤，子必多。
日主旺，印绶重，食伤轻，子必少。
日主旺，印绶重，食伤轻，有财星，子多而贤。
日主旺，印绶多，无食伤，有财星，子多而能。
日主弱，印绶轻，有财星，子必无。
日主弱，食伤重，印绶无，亦无子。
日主弱，食伤轻，无比劫，有官星，子必无。
日主弱，官杀重，印绶轻，微伏财，必多女。
日主弱，七杀重，食伤轻，有比劫，女多子少。
日主弱，官杀重，无印比，子必无。
日主旺，食伤轻，逢印绶，遇财星，子少孙多。
日主旺，印绶重，官杀轻，有财星，子虽克则有孙。
日主旺，食伤旺，有印绶，遇财星，虽有若无。
日主弱，官杀旺，有印绶，遇财星，有子必逆。
又有日主旺，无印绶，食伤伏，有官杀，子必多者。
又有日主旺，比劫多，无印绶，食伤伏，子必多者。盖母多灭子之意也。故木多火熄，金克木则生火；火多土焦，水克火则生土；土重金埋，木克土则生金；金多水渗，火克金刚水克火则生水；水多木浮，土克水则生木。以官杀为子也，此之谓也。明虽以官杀为子也，暗仍以食伤为子，此逆局反克相生之法，非竟以官杀为子也。大率身旺财为子，身衰印作儿，此皆余之试验者，故敢更定，仔细推之，无不应也。（用神为子，忌神为女）
辛丑辛丑戊戌癸丑
庚子己亥戊戌丁酉丙申乙未
此造日主旺，比劫多，年月伤官并透通根，丑为湿土，能生金蓄水，戌为火库，日主临之，不致寒冻也，是以家业富厚，更喜运走西方不悖，余虽断其多子，实不敢定其数目，询之云，自十六岁生子，每年得一子，连生十六子，并无损伤。此因命之美，印星不现，辛金明润不杂木火之妙也。
癸亥甲子丁酉癸卯
癸亥壬戌辛酉庚申己未戊午
此造杀官当令，嫌其甲木透干，不能弃命从杀，只得杀重用印，则忌卯酉逢冲，去甲木之旺地。所生妻生八女，妾生入女，竟儿子。所谓身衰印作和，此财星坏印之故也，。
乙未辛巳戊戌丁巳
庚辰己卯戊寅丁丑丙子乙亥
戊土生于巳月，柱中火土本旺，辛金露而无根；兼之己时，丁火独透克辛，局中全无湿气；更嫌年干乙木，助火之烈，所以克两妻，生十二子，刑逝十子。现存二子。
戊子癸亥壬戌甲辰
甲子乙丑丙寅丁卯戊辰己巳
壬水生于孟冬，喜其无金，食神独透，所以书香小就，甲寅入泮，有十子皆育。其不妻者，无财之妙也；秋闱不利者，无地寅卯也。此造如戌土换之以木，青云得路矣。
庚寅丙戌辛亥辛卯
丁亥戊子己丑庚寅辛卯壬辰
辛金生于戌月，印星当令；又寅拱丙生天干，比劫不能下生亥水；又亥卯拱木，四柱皆成财官，二妻四妾生三子皆克，生十二女又克其九。还喜秋金有气，家业丰隆。
丁酉丁未戊戌丁巳
丙午乙巳甲辰癸卯壬寅辛丑
土生夏令，重叠印绶，四柱全无水气，燥土不泄火生金，克三妻五子。至丑运湿土晦火生金，又会金局，得一子方育。
由此数造观之，食神伤官为子也明矣。凡子息之有无，命中有一定之理，命中子只有五数，水一火二木三金四土五也。当令者倍之，休囚者减半，除加减之外而多者，此秉赋之故也。
辛卯辛卯甲辰丁卯
庚寅己丑戊子丁亥丙戌乙酉
此造春木雄壮，金透无根，喜其丁火透露，伤其辛金，所以已丑戊子运中，不但得子不育，而且财多破耗，丁亥支拱木而干透火，丁财并益，丙戌俞美，生五子，家业增新，由此观之，凡八字之用神即是子星，如用神是火，其子必在木火运星，或木火流年得；如不是木火运年得，必子息翕中多木火，或木火日主，否则难抬，或不肖，试之屡验，然命内用神，不物妻财子禄，而穷通寿夭，皆在用神一字定之，其可忽诸？
