德胜才者，局合君子之风；才胜德者，用显多能之象。
【原注】清和平顺，主辅得宜，所合者皆正神，所用者皆正气，不必节外生枝，不必弄假成真，财官喜神，皆是以了其生平；不生贪恋之心，度量宽宏，施为必正，皆君子之风也。财薄而身旺足以贪之，官轻而心志必从而求之，混浊被害，主弱辅强，争合邪神，三四用神，心事奸贪，作事侥幸，皆为多能之象。大率陽在内，陰在外，不激不亢者为德胜才，如丙寅戊辰月日，己卯癸卯年时者是；陽在外，陰在内，畏势趋利者，为才胜德，如己卯己巳月日，丙寅戊寅年时者是。
【任氏曰】：
善恶邪正，不外五行之理；君子小人，不离四柱之情。陽气动辟，光亨之义可观；陰气静翕，包含之理斯奥。和平纯粹，格正局清，不争不妒，合去者皆偏气，化出者皆正神，喜官而财能生官，喜财而官能制劫，忌印而财能坏印，喜印而官能生印，陽盛陰衰，陽气为权，所用者皆陽气，所喜者皆陽类，无骄谄于上下，皆君子之风也。偏气杂乱，舍弱用强，多争多合，合去者皆正气，化出者皆邪神，喜官而临劫地，喜财而居印位，忌印而官星生印，喜印而财星坏印，陰盛陽衰，陰气当权，所用者皆陰气，所喜者皆陰类，趋势财于左右，皆多能之象也。然得气势和平，用神分明，施为亦必正矣。
癸酉戊午庚寅丁丑
丁巳丙辰乙卯甲寅癸丑壬子
庚金生于仲夏，正官得禄，年时酉丑通根，正得中和之气。寅午财官拱合，财不坏印，官能生印，财官印三字，生化不悖，癸从戊合，去其陰浊之气，所以品行端方，恒存古道。早游泮水，训蒙自守；丁酉登科，后挑知县不赴，情愿就教，安贫乐道。有人言其小就者，片曰：功名者，非掇巍科登高位而为功名也，功成名自著，况吾无经济材，就教职不悉衣食不敷，吾行吾志，不负君父之恩足矣！
丙寅庚子己亥甲戌
辛丑壬寅癸卯甲辰乙巳丙午
己土生于仲冬，寒湿之体，水冷木凋，庚金又克木生水，似乎混浊。妙在年干透丙，一陽解冻，冬日可暖，去庚金之浊，不特己喜其和暖，而甲木亦喜其发荣；更妙戌时燥土，砥定泛浊之水，培其凋枯之木，而日主根元亦固。况甲己为中和之合，故处世端方，恒存古道，廉恭和厚，有古君子之风；微嫌水势太旺，功名不过禀贡。
丙戌辛丑己卯甲子
壬寅癸卯甲辰乙巳丙午丁未
此造水冷金寒，土冻木凋，得年干透丙，一陽解冻，似乎佳美。第丙辛合而化水，以陽变陰，反增寒湿之气。陽正之象反为陰邪之类，故其为人贪婪无厌，奸谋百出，趋财奉势，见富贵而生谄容，势利骄矜。所谓多能之象也。
