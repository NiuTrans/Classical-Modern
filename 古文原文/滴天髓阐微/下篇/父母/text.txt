父母或降与或替，岁月所关果非细。
【原注】子平之法，以财为父，以印为母，以断其吉凶，十有九验，然看岁月为紧。岁气有益于月令者，及岁月不伤夫喜神者，父母必昌。岁月财气斩丧于时干者，先克父；岁月印气斩丧于时支者，先克母。又须活看其局中之大势，不可专论财印，中间有隐露其兴亡之机，而不必在于财印者。与财生印生之神，而损益舒得所，及陰陽多寡之论，无有不验。
【任氏曰】：
父母者，生身之根本，是以岁月所关，知其与替之不一，可谓正理不易之法也。原注竟以财印分属父母，又论克父母之说，无把握，仍惑于谷书之谬也。夫父母届可以克字加之？当更定丧亲、刑妻、克子为至理。如年月官印相生，日时财伤不犯，则上叨荫庇，下受儿荣；年月官印相生，日时刑伤冲犯，则破荡祖业，败坏门风。年官月印，月官年印，祖上清高；日主喜官，时日逢伤，日主喜印，时日逢财，必败祖辱宗，年财月印，日主喜印，时日逢官印者，知其帮父兴家；年伤月印，日主喜印，时日逢官者，知其父母创业之命。年印月财，日主喜印，时上遇官者，知其父母破败；时日逢印者，知其自创成家。年官月印，日主喜官，时日逢财，出身富贵，守成之造；年伤月劫，日主喜财，时日逢财或伤者，出身寒窘，创业之命。年劫月财，日主喜财，遗绪丰勇，日主喜劫，清高贫寒。年官月伤，日主喜官，时日适官必跨灶，时日遇劫，必破败。总之财官印绶，在于年月，为日主之喜，父母不贵亦富；为日主之忌，不贫亦贱，宜详说察之。
癸卯乙丑丙子己丑
甲子癸亥壬戌辛酉庚申己未
此造官印透而得禄，财星藏而归库，格局未尝不美，所嫌者，丑时伤官肆逞，官星退气，日主衰弱，全赖乙木生火而卫官。年月官印相生，亦出身官家，至亥支入泮；壬戌水通根，破耗异常加捐出仕，不过清规；至酉运，财星坏印，竟伏国刑。
乙卯丁亥戊午丙辰
丙戌乙酉甲申癸未壬午辛巳
戊土生于孟冬，财星临旺，官印双清坐禄，日元临旺逢生，四柱纯粹可观，五行生化有情，喜用皆有精神，所以行运不破局，身出官家，连登科甲，生五子皆登仁籍，富贵福寿之造也。
丁巳辛亥戊子戊午
庚戌己酉戊申丁未丙午乙巳
此造柱中三火二土，似乎旺相，不知亥子当权，冲坏印绶，天干火土虚脱，其祖上大富，至父辈破败；兼之初运西金地，生助旺水，半生颠连不遇。及交丁未，运转南方，接连丙午二十年，大遂经营之愿，发财十余万。
乙亥辛巳丙辰癸巳
庚辰己卯戊寅丁丑丙子乙亥
此造支逢两禄乘权，年干印透通根，凡推命者，作旺论用，以财星断其名利双收。然丙火生于孟夏，火气方进，年干印绶，被月干财星所坏，巳亥逢冲，破禄去火，则金反得生扶，木火失势。又坐下辰土，窃去命主元神，时干癸盖头，巳火亦伤，必作弱推，用以巳火。初运东方木土，出身遗业丰厚，丙子火不通根，官星得地，定多破耗，丑运生金泄火刑克异常，定粗十去八九，夫妇皆亡。
