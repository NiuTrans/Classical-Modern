造化起于元，亦止于贞。再肇贞元之会，胚胎嗣续之机。
【原注】三元皆有贞元。如以八字看，以年为元，月为亨，日为利，时为贞。年月吉者，前半世吉，日时吉者，后半世吉。以大运看，以初十五年为元，次十五年为亨，中十五年为利，后十五年为贞。元亨运吉者，前半世吉，利贞运吉者，后半世吉，皆贞元之道。然有贞元之妙存焉，非特绝处逢生、北尽东来之意也。至于仁之寿终矣，而既终之后，运之所行，果所喜者欤？则其家必兴；果所忌者欤？则其家必替。盖以父为贞，子为元也。贞下起元之妙，生生不息之机。予著此论，非欲人知考之年，而示天下万世，实所以验奕世之兆，而知数之不可逃也。学者勖之！
【任氏曰】：
贞元之理，河洛图书之旨也；河洛图书之旨，既先后天卦位之易也。先天之卦，乾南坤北，故西北多山，昆仑为山之宜；东南多水，大海为水之归。是以水从山出，山见水止。夫九河泻地，极汪洋澎湃之势，溯其源，皆星宿也；夫五岳插天，极崇降峻险之形，穷其本，皆昆仑也。惟人有祖父亦然，虽支分派衍，莫不皆出于一脉。故一陰生于坤之初，一陽生于乾之始，所以离为日体，坎为月体。而贞元之理，原于纳甲，纳甲之象，出于八卦。故父乾而母坤，震为长男，继魄纯黑而为坤象。坤者，犹贞之意也。初三光明三分，一陽初生，震之象也。震者，元之兆也。初八上弦，光明六分，兑之象也，兑者，犹亨之理也。十八日，月盈而亏缺三分，巽之象也。犹利之义也。是以贞元之道，循不之理，盛极而衰，否极而泰，亦此意也。观此章之旨，不特人生在世，运吉者昌，运凶者败，至于寿终之后，而行运仍在，观其运之吉凶，而可知其子孙之兴替。故其人既终之后，而其家兴旺者，身后运必吉也；其家衰败者，身后必运必怨也。此论虽造化有定，而数之不可逃，为人子者不可不知考之年，而善继述之。若考之身后运吉，自可承先启后；如考之身后运凶，亦可安分经营，挽回造化。若祖宗富贵，自诗书中来，子孙享富贵，即弃诗书者；若祖宗家业，自勤俭中来，子孙享家业，即忘勤俭者，是割扶桑之干而接于文梓，未有不稿者，决渭河之水，而入于湿川，鲜有不浊者。何也？其本源各自不相附耳，学者当深思之。
