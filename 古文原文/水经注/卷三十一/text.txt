滍水出南阳鲁阳县西之尧山，尧之未孙刘累，以龙食帝孔甲，孔甲又求之，不得。累惧而迁于鲁县，立尧祠于西山，谓之尧山。故张衡《南部赋》曰：奉先帝而追孝，立唐祠于尧山。尧山在太和川大和城东北，溃水出焉。张衡《南都赋》曰：其川读则滍、澧、、浕，发源岩穴，布濩漫汗，漭沆洋溢，总括急趣，箭驰风疾者也。滍水又历太和川，东，径小和川，又东，温泉水注之。水出北山阜，七源奇发，炎热特甚。阚駰曰：县有汤水，可以疗疾。汤侧又有寒泉焉，地势不殊，而炎凉异致，虽隆火盛日，肃若冰谷矣，浑流同溪，南注滍水。滍水又东径胡木山，东流又会温泉口，水出北山阜，炎势奇毒。腐疾之徒，无能澡其冲漂。救痒者咸去汤十许步别池，然后可入。汤侧有石铭云：皇女汤，可以疗万疾者也。故杜彦达云：然如沸汤，可以熟米，饮之，愈百病。道士清身沐浴，一日三饮，多少自在。四十日后，身中万病愈，三虫死。学道遭难逢危，终无悔心，可以牢神存志。即《南都赋》所谓汤谷涌其后者也。然宛县有紫山，山东有一水，东西十五里，南北二百步，湛然冲满，无所通会，冬夏常温，世亦谓之汤谷也。非鲁阳及南阳之县故也。张平子广言土地所苞，明非此矣。滍水又东，房阳川水注之。水出南阳雉县西房阳川，北流注于滍。滍水之北有积石焉，世谓女灵山。其山平地介立，不连冈以成高，峻石孤峙，不托势以自远，四面壁绝，极能灵举，远望亭亭，状若单楹插霄矣。北面有如颓落，劣得通步，好事者时有扳涉耳。滍水又与波水合，水出霍阳西川，大岭东谷，俗谓之歇马岭，川曰广阳川，非也。即应劭所谓孤山，波水所出也。马融《广成颂》曰：浸以波、溠。其水又南径蛮城下，盖蛮别邑也，俗谓之麻城，非也。波水又南，分三川于白亭东，而俱南入滍水。溃水自下兼波水之通称也。是故阚滍有东北至定陵入汝之文。滍水又东径鲁阳县故城南，城即刘累之故邑也，有鲁山，县居其阳，故因名焉。王莽之鲁山也。昔在于楚，文子守之，与韩遘战，有返景之诚。内有《南阳都乡正卫为碑》。滍水右合鲁阳关水，水出鲁阳关外分头山横岭下夹谷，东北出入滍。滍水又东北合牛兰水。水发县北牛兰山，东南径鲁阳城东，水侧有《汉阳侯焦立碑》。牛兰水又东南，与柏树溪水合。水出鲁山北峡谷中，东南流径鲁山西，而南合牛兰水。又东南径鲁山南。阚駰曰：鲁阳县，今其地鲁山是也。水南注于滍。滍水东径应城南，故应乡也，应侯之国。《诗》所谓应侯顺德者也。彭水注之，俗谓之小滍水。水出鲁阳县南彭山蚁坞东麓，北流径彭山西，下有彭山庙，庙前有《彭山碑》，汉桓帝元嘉三年杜仲长立。彭山径其西北，汉安邑长尹俭墓东。冢西有石庙，庙前有两石阙，阙东有碑，阙南有二狮子相对，南有石碣二枚，石柱西南有两石羊，中平四年立。彭水又东北流，直应城南而入滍。滍水又左合桥水，水出鲁阳县北恃山，东南径应山北，又南径应城西。《地理志》曰：故父城县之应乡也。周武王封其弟为侯国。应肋曰：《韩诗外传》称：周成王与弟戏，以桐叶为圭，曰：吾以封汝。周公曰：天子无戏言。王乃应时而封，故曰应侯，乡亦曰应乡。按《吕氏春秋》云。成王以桐叶为圭，封叔虞，非应侯也。《汲郡古文》殷时已有应国，非成王矣。战国范雄所封邑也。谓之应水。滍水又东径犨县故城北。《左传》昭公元年，冬，楚公子围使伯州犁城犨是也。出于鱼齿山下。《春秋》襄公十八年，楚伐郑，次于鱼陵，涉于鱼齿之下，甚雨，楚师多冻，役徒几尽。晋人闻有楚师。师旷曰：不害。吾骤歌北风，又歌南风，南风不竞，多死声，楚必无功矣。所涉即滍水也。水南有汉中常侍、长乐太仆吉成侯州苞冢。冢前有碑，基西枕冈城，开四门，门有两石兽，坟倾墓毁，碑兽沦移。人有掘出一兽，犹全不破，甚高壮，头去地减一丈许，作制甚工，左膊上刻作辟邪字。门表堑上起石桥，历时不毁。其碑云：六帝四后，是咨是诹。盖仕自安帝，没于桓后。于时阍阉擅权，五侯暴世，割剥公私，以事生死。夫封者表有德，碑者颂有功，自非此徒，何用许为？石至十春，不若速朽，苞墓万古，只彰俏辱，呜呼！愚亦甚矣。滍水又东，滍水注之，俗谓之秋水，非也。水有二源，东源出其县西南践犊山东崖下，水方五十许步、不恻其深，东北流径犨县南，又东北屈径其县东，而北合西源水。西源出县西南颇山北阜下，东北径犨城西，又屈径其县北，东合右水，乱流北注于滍。汉高祖入关，破南阳太守吕滍于犨东，即于是地，滍水之阴也。滍水又东南径昆阳县故城北。昔汉光武与王寻、王邑战于昆阳，败之。走者相腾践，奔殪百余里间。会大雨如注，滍川盛溢，虎豹皆股战。士卒争赴，溺死者以万数，水为不流。王邑、严尤、陈茂轻骑，皆乘尸而度矣。东北过颍川定陵县西北，又东过郾县南，东入于汝。
滍水东径西不羹亭南，亭北背汝水，于定陵城北，东入汝。
郾县在南，不得过。
淯水出弘农卢氏县支离山，东南过南阳西鄂县西北，又东过宛县南，淯水导源，东流径郦县故城北。郭仲产曰：郦县故城在支离山东南，郦旧县也。三仓曰樊、邓、郦。郦有二城，北郦也。汉祖入关，下淅郦，即此县也。淯水又东南流历雉县之衡山，东径百章郭北，又东，鲁阳关水注之。水出鲁阳县南分水岭，南水自岭南流，北水从岭北注，故世俗谓此岭为分头也。其水南流径鲁阳关，左右连山插汉，秀木于云，是以张景阳诗云：朝登鲁阳关，峡路峭且深。亦司马芝与母遇贼处也。关水历雉衡山西南径皇后城西。建武元年，世祖遣侍中傅俊，持节迎光烈皇后于清阳。俊发兵三百余人，宿卫皇后道路，归京师。盖税舍所在，故城得其名矣。山有石室，甚饰洁，相传名皇后浴室，又所幸也。关水又西南径雉县故城南，昔秦文公之世有伯阳者，逢二童曰舀，曰被。二童，二雉也。得雌者霸，雄者王。二童翻飞，化为双雉。光武获雉于此山，以为中兴之祥，故置县以名焉。关水又屈而东南流，注于淯。淯水又东南流，径博望县故城东。郭仲产曰，在郡东北百二十里，汉武帝置。校尉张骞，随大将军卫青西征，为军前导，相望水草，得以不乏。元光六年，封春为侯国。《地理志》，南阳有博望县，王莽改之曰宜乐也。清水又东南径西鄂故城东。应助曰：江夏有鄂，故加西也。昔刘表之攻杜子绪于西鄂也，功曹柏孝长闻战鼓之音，惧而闭户，蒙被自覆，渐登城而观，言勇可习也。清水又南，洱水注之，水出弘农郡卢氏县之熊耳山。东南径郦县北，东南径房阳城北。汉哀帝四年，封南阳太守孙宠为侯国。俗谓之房阳川。又径西鄂具南，水北有张平于墓。墓之东，侧坟有《平子碑》，文字悉是古文篆额，是崔瑗之辞。盛弘之、郭仲产并云：夏侯孝若为郡，薄其文，复刊碑阴为铭。然碑阴二铭，乃是崔子玉及陈翕耳，而非孝若，悉是隶字，二首并存，尝无毁坏。又言墓次有二碑，今惟见一碑，或是余夏景驿途疲而莫究矣。水南道侧，有二石楼，相去六七丈，双峙齐竦，高可丈七八，柱圆围二丈有余，石质青绿，光可以鉴。其上栾护承拱，雕檐四注，穷巧绔刻，妙绝人工。题言：蜀郡太守，姓王，字子雅，南阳西鄂人，有三女无男，而家累千金。父没当葬，女自相谓曰：先君生我姊妹，无男兄弟，今当安神玄宅，翳灵后土，冥冥绝后，何以彰吾君之德？各出钱五百万，一女筑墓，二女建楼，以表孝思。《铭》云：墓楼东，平林下，近坟墓，而不能测其处所矣。洱水又东南流，注于淯水，世谓之肄水，肄、洱声相近，非也。《地理志》曰：熊耳之山，出三水，洱水其一焉，东南至鲁阳入沔是也。淯水又南径预山东，山上有神庙，俗名之为独山也。山南有魏车骑将军黄权夫妻二冢，地道潜通。其冢前有四碑，其二，魏明帝立，二是其子及臣吏所树者也。清水又西南径史定伯碑南，又西为瓜里津，水上有三梁，谓之瓜里渡。自宛道途，东出堵阳，西道方城。建武三年，世祖自堵阳西入，破虏将军邓奉怨汉掠新野，拒瓜里，上亲搏战，降之夕阳下，遂斩奉。《郡国志》所谓宛有爪里津、夕阳聚者也。阻桥即桓温故垒处。温以升平五年，与范汪众军北讨所营。淯水又西南径晋蜀郡太守邓义山墓南，又南径宛城东。其城故申伯之都，楚文王灭申以为县也。秦昭襄王使白起为将，代楚取郢，即以此地为南阳郡，改县曰宛。王莽更名郡曰前队，县曰南阳。刘善曰：在中国之南而居阳地，故以为名。大城西南隅，即古宛城也，荆州刺史治，故亦谓之荆州城。今南阳郡治大城，其东城内有旧殿基，周二百步，高八尺，陛阶皆砌以青石。大城西北隅有殿基，周百步，高五尺，盖更始所起也。城西三里，有古台，高三丈余，文帝黄初中南巡行所筑也。淯水又屈而径其县南，故《南都赋》所言淯水荡其胸者也。王莽地皇二年，朱鲔等共于城南会诸将，设坛，燔燎，立圣公为天子于斯水上。《世语》曰：张绣反，公与战败，子昂不能骑，迸马于公，而昂遇害。《魏书》曰：公南征至宛，临淯水，祠阵亡将士，歔欷流涕，众皆哀恸。淯水又南，梅溪水注之。水出县北紫山，南径百里奚故宅。奚，宛人也。于秦为贤大夫，所谓迷虞智秦者也。梅溪又径宛西吕城东。《史记》曰：吕尚先祖为四岳，佐禹治水，有功。虞、夏之际，受封于吕，故因氏为吕尚也。徐广《史记音义》曰：吕在宛县。高后四年，封昆弟子吕忿为吕城侯，疑即此也。又案新蔡县有大吕、小吕亭，而未知所是也。梅溪又南径杜衍县东，故城在西。汉高帝七年，封郎中王翳为侯国，工莽更之曰闰衍矣。土地垫下，湍溪是注，古人于安众竭之，令游水是储，谓之安众港。世祖建武三年，上自宛遣颍阳侯祭遵西击邓奉弟终，破之于杜衍，进兵涅阳者也。梅溪又南，谓之石桥水，又谓之女溪，南流而左注淯水。淯水之南，又有南就聚，《郡国志》所谓南阳宛县有南就聚者也。郭仲产言：宛城南三十里，有一城，甚卑小，相承名三公城，汉时邓禹等归乡饯离处也。盛弘之著《荆州记》以为三公置。余案淯水左右，旧有二澨，所谓南澨、北澨者，水侧之濆。聚在淯阳之东北，考古推地则近矣。城侧有范蠡祠，蠡，宛人，祠即故宅也。后汉未，有范曾，字子闵，为大将军司马，讨黄中贼，至此祠，为蠡立碑，文勒可寻。夏侯湛之为南阳，又为立庙焉。城东有大将军何进故宅，城西有孔嵩旧居。嵩字仲山，宛人，与山阳范式有断金契。贫无养亲，赁为阿街卒，遣迎式。式下车把臂曰：子怀道卒伍，不亦痛乎！嵩曰：侯赢贱役，晨门，卑下之位，古人所不耻，何痛之有？故其《赞》曰：仲山通达，卷舒无方，屈身厮役，挺秀含芳。
又屈南过淯阳县东，淯水又南入县，径小长安。司马彪《郡国志》曰：县有小长安聚。谢沈《汉书》称：光武攻清阳不下，引兵欲攻宛，至小长安，与甄阜战，败于此。淯水又西南径其县故城南。桓帝延熹七年，封邓秉为侯国。县故南阳典农治，后以为淯阳郡，省郡复县，避晋简文讳，更名云阳焉。淯水又径安乐郡北。汉桓帝建和元年，封司徒胡广为淯阳县安乐乡侯，今于其国立乐宅戍。郭仲产《襄阳记》曰：南阳城南九十里，有晋尚书令乐广故宅。广字彦辅，善清言，见重当时。成都王，广女婿，长沙王猜之。广曰：宁以一女而易五男。犹疑之，终以忧殒。其故居今置戍，因以为名。
又南过新野县西，淯水又南入新野县，枝津分派，东南出，隰衍苞注，左积为陂，东西九里，南北十五里，陂水所溉，咸为良沃。淯水又南与湍水会，又南径新野县故城西。世祖之败小长安也，姊元遇害。上即位，感悼姊没，追谥元为新野节义长公主，即此邑也。晋咸宁二年，封大司马扶风武王少子歆为新野郡公，割南阳五属，棘阳、蔡阳、穰、邓、山都封焉。王文舒更立中隔，西即郡治，东则民居，城西傍淯水。又东与朝水合，水出西北赤石山，而东南径冠军县界，地名沙渠。又东南径穰县故城南，楚别邑也。秦拔鄢郢，即以为县，秦昭王封相魏冉为侯邑。王莽更名曰农穰也。魏荆州刺史治。朝水又东南，分为二水，一水枝分东北为樊氏陂，陂东西十里，南北五里，俗谓之凡亭陂。陂东有樊氏故宅，樊氏既灭，庾氏取其陂，故谚曰：陂汪汪，下田良，樊子失业痰公昌。昔在晋世，杜预继信臣之业，复六门陂，遏六门之水，下结二十九陂。诸陂散流，咸入朝水，事见《六门碑》。六门既陂，诸陂遂断。朝水又东径朝阳县故城北，而东南注于淯水。又东南与棘水合，水上承堵水。堵水出棘阳县北山，数源并发，南流径小堵乡，谓之小堵水。世祖建武二年，成安侯臧宫从上击堵乡。东源方七八步，腾涌若沸，故世名之腾沸水。南流径于堵乡，谓之堵水。建武三年，祭遵引兵南击董訢于堵乡。以水氏县，故有堵阳之名也。《地理志》曰：县有堵水，王莽曰阳城也。汉哀帝改为顺阳。建武二年，更封安阳侯朱佑为堵阳侯。堵水于县，竭以为陂，东西夹冈，水相去五六里，古今断冈两舌，都水潭涨，南北十余里，水决南溃，下注为湾。湾分为二，西为堵水，东为荣源。堵水参差，流结两湖，故有东陂、西陂之名。二陂所导，其水枝分，东南至会口人比。是以《地理志》比水、堵水，皆言入蔡，互受通称故也。二湖流注，合为黄水、惟所受焉。径棘阳县之黄淳聚，又谓之为黄淳水者也。谢沈《后汉书》，甄阜等败光武于小长安东、乘胜南渡黄淳水前营，背阻两川，谓临比水，绝后桥，示无还心。汉兵击之，三军溃，溺死黄淳水者二万人。又南径棘阳县故城西。应劭曰：县在棘水之阳，是知斯水为棘水也。汉高帝七年，封杜得臣为侯国。后汉兵起，击唐子乡，杀湖阳尉，进拔棘阳，邓晨将宾客会光武于此县也。棘水又南径新野县，历黄邮聚。世祖建武三年，傅俊、岑彭进击秦丰，先拨黄邮者也，谓之黄邮水。大司马吴汉破秦丰于斯水之上。其聚落悉为蛮居，犹名之为黄邮蛮。棘水自新野县东，而南流入于涓水，谓之为力口也。棘、力声相近，当为棘口也。又是方俗之音，故字从读变，若世以棘子木为力子木是也。涓水又东南径士林东，戍名也，戍有邪阁。水左有豫章大肢，下灌良畴三千许顷也。南过邓县东，县故邓侯吾离之国也，楚文王灭之，秦以为县。淯水右合浊水，俗谓之弱沟水。上承白水于朝阳县，东南流径邓县故城南。习凿齿《襄阳记》曰：楚王至邓之浊水，去襄阳二十里。即此水也。浊水又东径邓塞北，即邓城东南小山也，方俗名之为邓塞，昔孙文台破黄祖于其下。浊水东流注于淯，淯水又南径邓塞东，又径城东，古子国也。盖邓之南鄙也。昔巴子请楚与邓为好，人夺其币，即是邑也。司马彪以为邓之聚矣。
南入于沔。
水出强县南泽中，东入颍。
水出颍川阳城县少室山，东流注于颖水，而乱流东南径临颍县西北，小水出焉。东径临颍县故城北。水又东径阳城北.又东径强县故城甫，建武二年，世祖封扬化将军坚镡为侯国。水东为陶枢陂，余按阳城在水南，然则此城正应为阴城，而有阳之名者，明在南犹有水，故此城以阳为名矣，颍水之南有二渎。其南渎东南流，历临颍亭西，东南入汝，今无水也，疑即水之故渎矣。汝水于奇雒城西，别东派，时人谓之大水，东北流，枝渎右出，世谓之死汝也。别汝又东北，径召陵城北，练沟出焉。别汝又东，汾沟出焉。别汝又东，径征羌城北。水南有汾陂，俗音粪。汾水自别汝东注，而为此陂。水积征羌城北四五里，方三十里许。读左合小水，水上承狼陂南流，名曰巩水。青陵陂水自陂东注之。东回又谓之小水，而南流注于大水。大水取称，盖藉沿注，而总受其目矣。又东径西华县故城南，又东径汝阳县故城北，东注于颖。
水出汝南吴房县西北奥山，东过其县，北入于汝。县西北有棠溪城。
故房子国。《春秋》定公五年，吴王阖闾弟夫概奔楚，封之于棠溪，故曰吴房也。汉高帝八年，封庄侯杨武为侯国。建武中，世祖封泗水王歙子为棠溪侯。山溪有白羊渊，渊水旧出山羊，汉武帝元封二年，白羊出此渊，畜牧者祷祀之。俗禁拍手，尝有羊出水，野母惊拍，自此绝焉。渊水下合灈水，灈水东径灈阳县故城西，东流入灈水，乱流径其县南，世祖建武二十八年，封吴汉孙旦为侯国。其水又东入于汝水。
水出阴县东上界山，《山海经》谓之视水也。郭景纯《注》：或曰，视宜为，出葴山。许慎云：出中阳山。皆山之殊目也。而东与泌水合，水出阴县旱山，东北流注。水又东北，杀水出西南大熟之山，东北流入于。水又东，沦水注之，水出宣山，东南流注水。水又东得奥水口，水西出奥山，东入于水也。
东过吴房县南，又东过灈阳县南，应劭曰：灈水出吴房县，东入，县之西北，即两川之交会也。又东过上蔡县南，东入汝。
水出阴县西北扶予山，东过其县南，《山海经》曰：朝歌之山，水出焉，东南流注于荣。《经》书扶予者，其山之异名乎？荥水上承堵水，东流，左与西辽水合，又东，东辽水注之，俱导北山，而南流注于荣。荥水又东北，于阴县北左会水，其道稍西，不出其县南，其故城在山之阳，汉光武建武中，封岑彭为侯国，汉以为阳山县。魏武与张绣战于宛，马名绝景，为流矢所中，公伤右臂，引还阴，即是地也。城之东有马仁陂。郭仲产曰：肢在比阳县西五十里，盖地百顷，其所周溉田万顷，随年变种，境无俭岁。陂水三周其隍，故渎自隍西南而会于比，水不得复径其南也。且邑号阴，故无出南之理，出南则为阳也。非直不究，又不恩矣。水又东北，澧水注之。水出雉衡山，东南径建城东，建当为卷，字读误耳。《郡国志》云：叶县有卷城。其水又东流入干扰。水东北径于东山西，西流入。水之左，即黄城山也。有溪水出黄城山，东北径方城。《郡国志》曰：叶县有方城。郭仲产曰：苦菜、于东之间，有小城，名方城，东临溪水。寻此城致号之由，当因山以表名也。苦菜即黄城也，及于东，通为方城矣。世谓之方城山水，东流注水。故《圣贤冢墓记》曰：南阳叶邑方城西有黄城山，是长沮、桀溺耦耕之所，有东流水，则子路问津处。《尸子》曰：楚狂接舆耕千方城。盖于此也。盛弘之云：叶东界有故城，始犨县，东至水，达比阳界，南北联联数百里，号为方城，一谓之长城，云郦县有故城一面，未详里数，号为长城，即此城之西隅。其间相去六百里，北面虽无基筑，皆连山相接，而汉水流其南，故屈完答齐桓公云楚国方城以为城，汉水以为池。《郡国志》曰：叶县有长山，曰方城。指此城也。水又东北，历舞阳县故城南，汉高祖六年，封樊哙为侯国也。
又东过西平县北，县故柏国也。《春秋左传》所谓江、黄、道、柏，方睦于齐也。汉曰西平，其西吕墟，即西陵亭也。西陵平夷，故曰西平。汉宣帝甘露三年，封丞相于定国为侯国。王莽更之曰新亭。《晋大康地记》曰：县有龙泉水，可以砥砺刀剑，特坚利，故有坚白之论矣。是以龙泉之剑为楚宝也。县出名金，古有铁官。
又东过郾县南，郾县故城去此远矣，不得过。
又东过定颍县北，东入于汝。
汉安帝永初二年，分汝南郡之上蔡县，置定颖县。顺帝永建元年，以阳翟郭镇为尚书令，封定颍侯，即此邑也。
溳水出蔡阳县，溳水出县东南大洪山，山在随郡之西南，竟陵之东北，槃基所跨，广圆百余里。峰曰悬钩，处平原众阜之中，为诸岭之秀，山下有石门，夹鄣层峻，岩高皆百许仞。入石门，又得钟乳穴。穴上素崖壁立，非人迹所及。穴中多钟乳，凝膏下垂，望齐冰雪。微律细液，滴沥不断。幽穴潜远，行者不极穷深，以穴内常有风热，无能经久故也。溳水出于其阴。初流浅狭，远乃广厚，可以浮舟袱巨川矣。时人以损水所导，故亦谓之为溳山矣。溳水东北流合石水，石水出大洪山，东北流注于涢，谓之小涢水。而乱流东北，径上唐县故城南。本蔡阳之上唐乡，旧唐侯国。《春秋》定公三年，唐成公如楚，有两肃霜马，子常欲之，弗与，止之三年，唐人窃马而献之，子常归唐侯是也。溳水又东，均水注之，水出大洪山，东北流径土山北，又东北流入于溃水。溳水又屈而东南流。
东南过随县西，县故随国矣。《春秋左传》所谓汉东之国，随为大者也。楚灭之以为县。晋武帝太康中立为郡。有搓水出县西北黄山，南径西县西，又东南，水入焉。水出桐柏山之阳。吕忱曰：水在义阳。水东南径西县西，又东南注于，水又东南径随县故城西。《春秋》鲁庄公四年，楚武王伐随。令尹斗祁、莫敖屈重，除道梁搓，军临于随，谓此水也。水侧有断蛇丘，随侯出而见大蛇中断，因举而药之，故谓之断蛇丘。后蛇衔明珠报德，世谓之随侯珠，亦曰灵蛇珠。丘南有随季梁大夫池，其水又南与义井水合，水出随城东南，井泉尝涌溢而津注，冬夏不异，相承谓之义井，下流合溳。溳水又南流注于溳。溳水又会于支水，水溳亦出大洪山，而东流注于溳。溳水又径随县南，随城山北，而东南注。又南过江夏安陆县西，随水出随郡永阳县东石龙山，西北流，南回，径永阳县西，历横尾山，即《禹贡》之陪尾山也。随水又西南，至安陆县故城西，入于溳，故郧城也。因冈为墉，峻不假筑。溳水又南径石岩山北。昔张昌作乱，于其下笼彩凤以惑众。晋太安二年，镇南将军刘弘遣牙门皮初与张昌战于清水，昌败，追斩于江涘。即《春秋左传》定公四年，吴败楚于柏举，从之，及于清发，盖溳水兼清水之目矣。又东南流而右会富水，水出竟陵郡新市县东北大阳山。水有二源：大富水出山之阳，南流而左合小富水。水出山之东，而南径三王城东。前汉未，王匡、王凤、王常所屯，故谓之三王城。城中有故碑，文字阙落，不可复识。其水屈而西南流，右合大富水，俗渭之大泌水也。又西南流径杜城西，新市县治也，《郡国志》以为南新市也。中山有新市，故此加南，分安陆县立。又王匡中兴初，举兵于县，号曰新市兵者也。富水又东南流，于安陆界左合土山水，世谓之章水。水出土山，南径随郡平林县故城西，俗谓之将陂城，与新市接界，故中兴之始，兵有新市、平林之号。又南流，右入富水，富水又东入于溳，溳水又径新城南。永和五年，晋大司马桓温筑。溳水又会温水，温水出竟陵之新阳县东泽中。口径二丈五尺，垠岸重沙，端净可爱，靖以察之，则渊泉如镜，闻入声，则扬汤奋发，无所复见矣。其热可以鸡，洪测百余步，冷若寒泉。东南流注于溳水。又右得潼水，水出江夏郡之曲陵县西北潼山，东南流径其县南，县治石潼故城，城圆而不方。东入安陆，注于溳水。
又东南入于夏。
溳水又南，分为二水，东通滠水，西入于沔，谓之溳口也。
