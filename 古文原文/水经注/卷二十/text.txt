漾水出陇西氏道县.冢山，东至武都沮县为汉水。常璩《华阳国志》曰：汉水有二源，东源出武都氐道县漾山，为漾水。《禹贡》导漾东流为汉是也。西源出陇西西县.冢山，会白水，径葭萌入汉。始源曰沔。按沔水出东狼谷，径沮县入汉。《汉中记》曰：.冢以东，水皆东流，.冢以西，水皆西流。即其地势源流所归，故俗以.冢为分水岭。即此推沔水无西入之理。刘澄之云：有水从阿阳县，南至梓潼、汉寿，入大穴，暗通冈山。郭景纯亦言是矣。冈山穴小，本不容水，水成大泽而流，与汉合。庾仲雍又言，汉水自武遂川，南入蔓葛谷，越野牛，径至关城合西汉水。故诸言汉者，多言西汉水至葭萌人汉。又曰：始源曰沔，是以《经》云漾水出氐道县东至沮县为汉水，东南至广魏白水。诊其沿注，似与三说相符，而未极西汉之源矣。然东西两川，俱受沔、汉之名者，义或在兹矣。班固《地理志》、司马彪、袁山松《郡国志》，并言汉有二源，东出氐道，西出西县之.冢山。阚駰云：汉或为漾。漾水出昆仑西北隅，至氐道，重源显发，而为漾水。又言，陇西西县.冢山，在西，西汉水所出，南入广魏白水。又云：漾水出豲道，东至武都入汉。许慎、吕忱并言，漾水出陇西豲道，东至武都为汉水，不言氐道。然豲道在冀之西北，又隔诸川，无水南入，疑出豲道之为谬矣。又云：汉，漾也，东为沧浪水。《山海经》曰：.冢之山，汉水出焉，而东南流注于江。然东西两川，俱出.冢而同为汉水者也。孔安国曰：泉始出为漾，其犹蒙耳。而常璩专为漾山漾水，当是作者附而为山水之殊目矣。余按《山海经》，漾水出昆仑西北隅，而南流注于丑涂之水。《穆天子传》曰：天子自春山西征，至于赤乌氏。己卯，北征，庚辰，济于洋水，辛巳，入于曹奴。曹奴人戏，觞天子于洋水之上，乃献良马九百，牛羊七千，天子使逢固受之。天子乃赐之黄金之鹿，戏乃膜拜而受。余以太和中，从高祖北巡，狄人犹有此献。虽古今世殊，而所贡不异。然川流隐伏，卒难详照，地理潜闷，变通无方，复不可全言阚氏之非也。虽津流派别，枝渠势悬，原始要终，潜流或一，故俱受汉、漾之名，纳方土之称，是其有汉川、汉阳、广汉、汉寿之号，或因其始，或据其终，纵异名互见，犹为汉漾矣。川共目殊，或亦在斯。今西县.家山，西汉水所导也，然微涓细注，若通幂历，津注而已。西流与马池水合，水出上邦西南六十余里，谓之龙渊水，言神马出水，事同余吾来渊之异，故因名焉。《开山图》曰：陇西神马山有渊池，龙马所生。即是水也。其水西流，谓之马池川。又西流入西汉水。西汉水又西南流，左得兰渠溪水，次西有山黎谷水，次西有铁谷水，次西有石耽谷水，次西有南谷水，并出南山，扬湍北注；右得高望谷水，次西得西溪水，次西得黄花谷水，咸出北山，飞波南入西汉水，又西南，资水注之。水北出资川，导源四壑，南至资峡，总为一水，出峡西南流，注西汉水，西汉水又西南得峡石水口，水出苑亭西草黑谷。三溪西南至峡石口，合为一渎，东南流，屈而南注西汉水。西汉水又西南，合杨廉川水，水出西谷，众川泻流，合成一川。东南流，径西县故城北。秦庄公伐西戎，破之。周宣王与其先大骆犬丘之地，为西垂大夫，亦西垂宫也。王莽之西治矣。建武八年，世祖至阿阳，窦融等悉会。天水震动，隗嚣将妻子奔西城，从杨广。广死，嚣愁穷城守，时颍川贼起，车驾东归，留吴汉、岑彭围嚣。岑等壅西谷水，以缣幔盛土为堤，灌城，城未没丈余。水穿壅不行，地中数丈涌出，故城不坏。王元请蜀救至，汉等退还上邦。但广、廉字相状，后人因以人名名之，故习讹为杨廉也，置杨廉县焉。又东南流，右会茅川水，水出西南戎溪，东北流，径戎丘城甫。吴汉之围西城，王捷登城，向汉军曰：为隗王城守者，皆必死，无二心，愿诸将亟罢，请自杀以明之。遂刎颈而死。又东北流，注西谷水，乱流东南，入于西汉水。西汉水又西南，径始昌峡，《晋书地道记》曰：天水始昌县，故西城也。亦曰清崖峡。西汉水又西南，径宕备戍南，左则宕备水自东南，西北注之。右则盐官水南入焉。水北有盐官，在.冢西五十许里，相承营煮不辍，味与海盐同。故《地理志》云西县有盐官是也。其水东南径宕备戍西，东南入汉水。汉水又西南，合左谷水，水出南山穷溪，北注汉水。又西南，兰皋水出西北五交谷，东南历祁山军，东南入汉水。汉水又西南，径祁山军南，鸡水南出鸡谷，北径水南县西，北流注于汉。汉水又西，建安川水入焉。其水导源建威西北山，白石戍东南，二源合注。东径建威城南，又东与兰坑水会，水出西南近溪，东北径兰坑城西，东北流注建安水。建安水又东径兰坑城北，建安城甫，其地故西县之历城也。杨定自陇右徙治历城，即此处也，去仇池百二十里，后改为建安城。其水又东合错水，水出错水戍东南，而东北入建安水。建安水又东北，有雉尾谷水，又东北，有大谷水，又北，有小祁山水，并出东溪，扬波西注。又北，左会胡谷水，水西出胡谷，东径金盘、历城二军北，军在水南层山上。其水又东注建安水。建安水又东北，径塞峡。元嘉十九年，宋太祖遣龙骧将军裴方明伐杨难当，难当将妻子北奔，安西参军鲁尚期追出塞峡，即是峡矣。左山侧有石穴洞，人言潜通下辨，所未详也。其水出峡西北流，注汉水。汉水北连山秀举，罗峰竞峙。祁山在.冢之西七十许里，山上有城，极为严固。昔诸葛亮攻祁山，即斯城也。汉水径其南。城南三里，有亮故垒，垒之左右，犹丰茂宿草，盖亮所植也，在上邦西南二百四十里。《开山图》曰：汉阳西南有祁山，溪径逶迤，山高岩险，九州之名阻，天下之奇峻。今此山于众阜之中，亦非为杰矣。汉水又西南，与甲谷水合，水出西南甲谷，东北流注汉水。汉水又西径南蚜北蚜中。上下有二城相对，左右坟垅低昂，亘山被阜。古谚云：南蚜北蚜，万有余家。诸葛亮《表》言：祁山去沮县五百里，有民万户，瞩其丘墟，信为殷矣。汉水西南径武植戍南。武植戌水发北山，二源奇发，合于安民戍南，又南径武植戍西，而西南流，注于汉水。汉水又西南，径平夷戍南，又西南，夷水注之。水出北山，南径其戍，西南入汉水。汉水又西径兰仓城南，又南，右会两溪，俱出西山，东流注于汉水。张华《博物志》云：温水出鸟鼠山，下注汉水。疑是此水，而非所详也。汉水又南入嘉陵道，而为嘉陵水。世俗名之为阶陵水，非也。汉水又东南，得北谷水，又东南得武街水，又东南得仓谷水，右三水并出西溪，东流注汉水。汉水又东南径瞿堆西，又屈径瞿堆南。绝壁峭峙，孤险云高，望之形若298覆唾壶，高二十余里，羊肠蟠道三十六回，《开山图》谓之仇夷，所谓积石嵯峨，嵚岑隐阿者也。上有平田百顷，煮土成盐，因以百顷为号。山上丰水泉，所谓清泉涌沸，润气上流者也。汉武帝元鼎六年开，以为武都郡。天池大泽在西，故以都为目矣。王莽更名乐平郡，县曰循虏。常璩、范晔云：郡居河池，一名仇池，地方百顷，即指此也。左右悉白马氐矣。汉献帝建安中，有天水氐杨腾者，世居陇右，为氐大帅。子驹，勇健多计，徙居仇池。魏拜为百顷氐王。汉水又东合洛谷水，水有二源，同注一壑，径神蛇戍西。左右山溪多五色蛇，性驯良，不为物毒。洛谷水又南径虎馗戍东，又南径仇池郡西，瞿堆东，西南入汉水。汉水又东合洛溪水，水北发洛谷，南径威武戍南，又西南与龙门水合，水出西北龙门谷，东流与横水会，东北穷溪，即水源也。又南径龙门戍东，又东南入洛溪水，又东南径上禄县故城西，修源浚导，径引北溪，南总两川，单流纳汉。汉水又东南径浊水城南，又东南会平乐水，水出武街东北四十五里，东驰。南溪导源东北流，山侧有甘泉，涌波飞清，下注平乐水。又径甘泉戍甫，又东径平乐戍南，又东入汉，谓之会口。汉水东南径修城道南，与修水合。水总二源，东北合汉。汉水又东南于槃头郡南，与浊水合。水出浊城北，东流与丁令溪水会。其水北出丁令谷，南径武街城西，东南入浊水。浊水又东径武街城南，故下辨县治也。李琀、李稚以氐王杨难敌妻死，葬阴平。袭武街，为氐所杀于此矣，今广业郡治。浊水又东，宏休水注之。水出北溪，南径武街城东，而南流注于浊水。浊水又东径白石县南。《续汉书》曰：虞诩为武都太守，下辨东三十余里有峡，峡中白水生大石，障塞水流，春夏辄濆溢，败坏城郭。诩使人烧石，以醢灌之。石皆碎裂，因镌去焉。遂无泛溢之害。浊水即白水之异名也。浊水又东南，埿阳水北出埿谷，南径白石县东，而南入浊水。浊水又东南与仇鸠水合，水发鸠溪，南径河池县故城西，王莽之乐平亭也。其水西南流注浊水。浊水又东南与河池水合，水出河池北谷，南径河池戍东，西南入浊水。浊水又东南，两当水注之。水出陈仓县之大散岭，西南流入故道川，谓之故道水。西南径故道城东，魏征仇池，筑以置戍。与马鞍山水合。水东出马鞍山，历谷西流，至故道城东，西入故道水。西南流，北川水注之，水出北洛埿山南。南流径唐仓城下，南至困冢川，入故道水。故道水又西南历广香交，合广香川水，水出南田县利乔山，南流至广香川，谓之广香川水。又南注故道水，谓之广香交。故道水又西南，入秦冈山，尚婆水注之。山高入云，远望增状，若岭纤曦轩，峰枉月驾矣。悬崖之侧，列壁之上，有神象若图，指状妇人之容。其形上赤下白，世名之曰圣女神，至于福应愆违，方俗是祈。水源北出利乔山，南径尚婆川，谓之尚婆水。历两当县之尚婆城南，魏故道郡治也。西南至秦冈山，入故道水。故道水又右会黄卢山水，水出西北天水郡黄卢山腹，历谷南流，交注故道水。故道水南入东益州之广业郡界，与沮水枝津合，谓之两当溪，水上承武都沮县之沮水渎，西南流，注于两当溪。虞诩为郡漕谷市在沮，从沮县至下辨，山道险绝，水中多石，舟车不通，驴马负运，僦五致一。诩乃于沮受僦直，约自致之。即将吏民按行，皆烧石木，开漕船道。水运通利，岁省万计，以其僦廪与吏士，年四十余万也。又西南，注于浊水，浊水南径槃头郡东，而南合凤溪水，水上承浊水于广业郡，南径凤溪，中有二石双高，其形若阙，汉世有凤凰止焉，故谓之风凰台，北去郡三里。水出台下东南流，左注浊水。浊水又南注汉水。汉水又东南历汉曲，径挟崖，与挟崖水合。水西出担潭交，东流入汉水。汉水又东，径武兴城南，又东南与北谷水合，水出武兴东北，而西南径武兴城北，谓之北谷水。南转径其城东，而南与一水合，水出东溪，西流注北谷水。又南流，注汉水。汉水又西南，径关城北，除水出西北除溪，东南流入于汉。汉水又西南，径通谷，通谷水出东北通溪，上承漾水，西南流，为西汉水。汉水又西南，寒水注之。水东出寒川，西流入汉。汉水又西，径石亭戍。广平水西出百顷川，东南流注汉。又有平阿水，出东山，西流注汉水。汉水又径晋寿城西，而南合汉寿水。水源出东山，西径东晋寿故城南，而西南人于汉水也。
又东南至广魏白水县西。又东南至葭萌县东北，与羌水合。白水西北出于临洮县西南西倾山，水色白浊，东南流与黑水合，水出羌中，西南径黑水城西，又西南入白水。白水又东径洛和城南，洛和水西南出和溪，东北流，径南黑水城西，而北注白水。白水又东南径邓至城南。又东南与大夷祝水合，水出夷祝城西南，穷溪，北注夷水。又东北合羊洪水，水出东南羊溪，西北径夷祝城东，又西北流，屈而东北，注于夷水。夷水又东北入白水，白水又东，与安昌水会，水源发卫大西溪，东南径邓至安昌郡甫，又东南，合无累水，无累水出东北近溪，西南入安昌水。安昌水又东南人白水，白水又东南，入阴平，得东维水，水出西北维谷，东南径维城西，东南入白水。白水又东南，径阴平道故城南。王莽更名摧虏矣，即广汉之北部也。广汉属国都尉治，汉安帝永初三年分广汉蛮夷置。又有白马水，出长松县西南白马溪，东北径长松县北，而东北注白水。白水又东，径阴平大城北，盖其渠帅自故城徙居也。白水又东，偃溪水出西南偃溪，东北流径偃城西，而东北流入白水。白水又东，径偃城北，又东北，径桥头。昔姜维之将还蜀也，雍州刺史诸葛绪邀之于此，后期不及，故维得保剑阁，而钟会不能入也。白水又与羌水合，自下羌水又得其通称矣。白水又东，径郭公城南。昔郭淮之攻廖化于阴平也，筑之，故因名焉。白水又东，雍川水出西南雍溪，东北注白水。白水又东，合空冷水，傍溪西南，穷谷，即川源也。白水又东南与南五部水会。水有二源，西源出五部溪，东南流，东源出郎谷，西南合注白水。白水又东南，径建昌郡东，而北与一水合，二源同注，共成一溪，西南流入于白水。白水又东南，径白水县故城东，即白水郡治也。《经》云汉水出其西，非也。白水又东南，与西谷水相得，水出西溪，东流径白水城南，东南入白水。白水又南，左会东流水，东入极溪，便即水源也。白水又南径武兴城东，又东南，左得刺稽水口，溪东北出，便水源矣。白水又东南，清水左注之。庾仲雍曰：清水自祁山来，合白水，斯为盂浪也。水出于平武郡东北，瞩累亘下，甫径平武城东，屈径其城南，又西历平洛郡东南，屈而南径南阳侨郡东北，又东南，径新巴县东北，又东南径始平侨郡南，又东南径小剑戍北。西去大剑三十里，连山绝险，飞阁通衢，故谓之剑阁也。张载铭曰：一人守险，万夫趦趄。信然。故李特至剑阁而叹曰：刘氏有如此地，而面缚于人，岂不奴才也？小剑水西南出剑谷，东北流径其戍下，入清水。清水又东南，注白水。白水又东南，于吐费城南，即西晋寿之东北也。东南流，注汉水。西晋寿，即蜀王弟葭萌所封，为苴侯邑，故遂名城为葭萌矣。刘备改曰汉寿，太康中又曰晋寿。水有津关。段元章善风角，弟子归，元章封笥药授之，曰：路有急难，开之。生到葭萌，从者与津吏诤，打伤，开笥得书，言其破头者，可以此药裹之。生乃叹服，还卒业焉。亦廉叔度抱父柩自沉处也。
又东南过巴郡阆中县。
巴西郡治也，刘璋之分三巴，此其一焉。阚駰曰：强水出阴平西北强山，一曰强川。姜维之还也，邓艾遣天水太守王颀败之于强川，即是水也。其水东北，径武都、阴平、梓潼、南安入汉水。汉水又东南，径津渠戍东，又南径阆中县东。阆水出阆阳县，而东径其县南，又东注汉水。昔刘璋之攻霍峻于葭萌也，自此水上。张达、范强害张飞于此县。汉水又东南，得东水口，水出巴岭，南历獠中，谓之东游水。李寿之时，獠自牂柯北入，所在诸郡，布满山谷。其水西南，径宋熙郡东，又东南径始平城东，又东南，径巴西郡东，又东入汉水。汉水又东，与濩溪水合，水出獠中，世亦谓之为清水也。东南流，注汉水。汉水又东南，径宕渠县东，又东南，合宕渠水，水西北出南郑县巴岭，与槃余水同源派注，南流，谓之北水，东南流，与难江水合，水出东北小巴山，西南注之。又东南流，径宕渠县，谓之宕渠水，又东南，入于汉。
又东南过江州县东，东南入于江。
涪水注之。庚仲雍所谓涪内水者也。
丹水出京兆上洛县西北冢岭山，一名高猪岭也。丹水东南流，与清池水合，水源东北出清池山，西南流，入于丹水。
东南过其县南。县故属京兆，晋分为郡。《地道记》曰：郡在洛上，故以为名。《竹书纪年》，晋烈公三年，楚人伐我南鄙，至于上洛。楚水注之，水源出上洛县西南楚山。昔四皓隐于楚山，即此山也。其水两源，合舍于四皓庙东，又东径高车岭南，翼带众流，北转入丹水。岭上有四皓庙。丹水自仓野，又东历兔和山，即春秋所谓左师军于兔和，右师军于仓野者也。
又东南过商县南，又东南至于丹水县，入于均。
契始封商。《鲁连子》曰：在太华之阳。皇甫谧、阚駰并以为上洛商县也。殷商之名，起于此矣。丹水自商县东南流注，历少习，出武关。应劭曰：秦之南关也，通南阳郡。《春秋左传》哀公四年，楚左司马使谓阴地之命大夫士蔑曰：晋、楚有盟，好恶同之，不然，将通于少习以听命者也。京相璠曰：楚通上洛阨道也。汉祖下析、郦，攻武关。文颖曰：武关在析县西百七十里，宏农界也。丹水又东南流入臼口，历其戍下。又东南，析水出析县西北，宏农卢氏县大蒿山。南流径修阳县故城北，县即析之北乡也。又东入析县，流结成潭，谓之龙渊，清深神异。耆旧传云：汉祖入关，径观是潭，其下若有府舍焉。事既非恒，难以详矣。其水又东径其县故城北，盖《春秋》之白羽也。《左传》昭公十八年，楚使王子胜迁许于析是也。郭仲产云：相承言此城汉高所筑，非也。余按《史记》楚襄王元年，秦出武关，斩众五万，取析十五城。汉祖入关，亦言下析、郦，非无城之言，修之则可矣。析水又历其县东，王莽更名县为君亭也。而南流入丹水县，注于丹水，故丹水会均，有析口之称。丹水又东南，径一故城南，名曰三户城。昔汉祖入关，王陵起兵丹水，以归汉祖，此城疑陵所筑也。丹水又径丹水县故城西南。县有密阳乡，古商密之地，昔楚申息之师所戍也，《春秋》之三户矣。杜预曰：县北有三户亭。《竹书纪年》曰：壬寅，孙何侵楚，入三户郛者是也。水出丹鱼，先夏至十日夜，伺之，鱼浮水侧，赤光上照如火，网而取之，割其血以涂足，可以步行水上，长居渊中。丹水东南流，至其县南。黄水北出芬山黄谷，南径丹水县，南注丹水。黄水北有墨山，山石悉黑，绩彩奋发，黝焉若墨，故谓之墨山。今河南新安县有石墨山，斯其类也。丹水南有丹崖山，山悉赬壁霞举，若红云秀天，二岫更为殊观矣。丹水又南，径南乡县故城东北。汉建安中，割南阳右壤为南乡郡。逮晋封宣帝孙畅为顺阳王，因立为顺阳郡。而南乡为县，旧治酇城。永嘉中，丹水浸没，至永和中，徙治南乡故城。城南门外，旧有郡社柏树，大三十围。萧欣为郡，伐之，言有大蛇从树腹中坠下，大数围，长三丈，群小蛇数十，随入南山，声如风雨。伐树之前，见梦于欣，欣不以厝意，及伐之，更少日，果死。丹水又东，径南乡县北。兴宁未，太守王靡之改筑今城。城北半据在水中，左右夹涧深长。及春夏水涨，望若孤洲矣。城前有晋顺阳太守丁穆碑，郡民范宁立之。丹水径流两县之间，历于中之北，所谓商于者也。故张仪说楚绝齐，许以商于之地六百里，谓以此矣。《吕氏春秋》曰：尧有丹水之战，以服南蛮。即此水也。又南合均水，谓之析口。
