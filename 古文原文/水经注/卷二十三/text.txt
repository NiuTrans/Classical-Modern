阴沟水出河南阳武县蒗渠，阴沟首受大河于卷县，故渎东南径卷县故城南，又东径蒙城北。《史记》秦庄襄王元年，蒙骛击取成皋、荥阳，初置三川郡，疑即骛所筑也，干事未洋。故渎东分为二，世谓之阴沟水。京相璠以为出河之济，又非所究。俱东绝济隧，右渎东南径阳武城北，东南绝长城，径安亭北，又东北会左渎。左渎又东绝长城，径垣雍城南。昔晋文公战胜于楚，周襄王劳之于此。故《春秋》书甲午，至于衡雍，作王宫于践土。《吕氏春秋》曰，尊天子于衡雍者也。《郡国志》曰：卷县有垣雍城，即《史记》所记韩献秦垣雍是也。又东径开光亭南，又东径清阳亭南，又东合右渎，又东南径封丘县，绝济渎，东南至大梁，合蒗渠。梁沟既开，蒗渠故读实兼阴沟，浚仪之称，故云出阳武矣。东南径大梁城北，左屈与梁沟合，俱东南流，同受鸿沟沙水之目。其川流之会，左渎东导者，即水也。盖津源之变名矣。故《经》云：阴沟出蒗渠也。
东南至沛为水。
阴沟始乱蒗，终别于沙，而水出焉。水受沙水于扶沟县。许慎又曰：水首受淮阳扶沟县蒗渠，不得至沛，方为水也。《尔雅》曰：为洵。郭景纯曰：大水泆为小水也。吕忱曰：洵，水也。水径大扶城西。城之东北，悉诸袁旧墓，碑字倾低，羊、虎碎折，惟司徒滂、蜀郡大守腾、博平令光碑字所存惟此，自余殆不可寻。水又东南径阳夏县西，又东径邈城北。城实中而西有隙郭。水又东径大棘城南，故鄢之大棘乡也。《春秋》宣公二年，宋华元与郑公子归生战于大棘，获华元。《左传》曰：华元杀羊食士，不及其御，将战，羊斟曰：畴昔之羊，子为政。今日之事，我为政。遂御人郑，故见获焉。后其地为楚庄所并。故圈称曰：大棘，楚地，有楚太子建之坟，及伍员钓台，池沼具存。水又东径安平县故城北。《陈留风俗传》曰：大棘乡，故安平县也。士人敦惷，易以统御。水又东径鹿邑城北，世谓之虎乡城，非也。《春秋》之鸣鹿矣。杜预曰：陈国武平西南，有鹿邑亭是也。城南十里，有《晋中散大夫胡均碑》，元康八年立。水之北，有《汉温令许续碑》。续字嗣公，陈国人也，举贤良，拜议郎，迁温令。延熹中立。水又东径武平县故城北。城之西南七里许，有《汉尚书令虞诩碑》。碑题云：《虞君之碑》，讳诩，字定安，虞仲之后。为朝歌令，武都大守。文字多缺，不复可寻。按范晔《汉书》：诩字升卿，陈国武平人。祖为县狱吏，治存宽恕，尝曰子公为里门，子为丞相，吾虽不及于公，子孙不必不为九卿，故字诩曰升卿，定安盖其幼字也。魏武王初封于此，终以武平华夏矣。水又东径广乡城北。圈称曰：襄邑有蛇丘亭，故广乡矣，改曰广世。后汉顺帝阳嘉四年，封侍中挚填为侯国、即广乡也。水又东径苦县西南，分为二水。枝流东北注于赖城人谷，谓死也。水又东南屈，径苦县故城南。《郡国志》曰：《春秋》之相也。王莽更名之曰赖陵矣。城之四门，列筑驰道，东起赖乡，南自南门，越水直指故台，西面南门，列道径趣广乡道西门驰道。西届武平北门驰道，暨于北台。水又东北屈，至赖乡西，谷水注之。谷水首受涣水于襄邑县东，东径承匡城东。《春秋经》书：夏，叔仲彭生会晋郤缺于承匡。《左传》曰：谋诸侯之从楚者。京相璠曰：今陈留襄邑西三十里，有故承匡城。谷水又东南，径已吾县故城西。《陈留风俗传》曰：县故宋也，杂以陈、楚之地，故梁国宁陵县之徙种龙乡也。以成哀之世，户至八九千，冠带之徒，求置县矣。永元十一年，陈王削地，以大棘乡、直阳乡，十二年，自鄢隶之，命以嘉名曰已吾，犹有陈、楚之俗焉。谷水又东径柘县故城东。《地理志》淮阳之属县也。城内有柘令许君《清德颂》，石碎字紊，惟此文见碑。城西南里许，有《汉阳台令许叔种碑》，光和中立；又有《汉故乐成陵令太尉掾许婴碑》，婴字虞卿，司隶校尉之子，建宁元年立；余碑文字，碎灭不复可观，当似司隶诸碑也。谷水又东径苦县故城中，水泛则四局隍堑，耗则孤律独逝。谷水又东径赖乡城南。其城实中，东北隅有台偏高，俗以是台在谷水北，其城又谓之谷阳台，非也。谷水自此东人水。水又北径老子庙东。庙前有二碑，在南门外。汉桓帝遣中官管霸祠老子，命陈相边韶撰文碑。北有双石阙，甚整顿。石阙南侧，魏文帝黄初三年，经谯所勒；阙北东侧，有孔于庙，庙前有一碑，西面，是陈相鲁国孔畴建和三年立；北则老君庙，庙东院中，有九井焉。又北，水之侧，又有李母庙。庙在老子庙北，庙前有李母冢。冢东有碑，是永兴元年谯令长沙王阜所立。碑云：老子生于曲、间。水又屈东，径相县故城南。其城卑小实中。边韶《老子碑》文云：老子，楚相县人也。相县虚荒，今属苦，故城犹存，在赖乡之东。水处其阳，疑即此城也。自是无郭以应之。水又东，径谯县故城北。《春秋左传》僖公二十二年，楚成得臣帅师伐陈，遂取谯，城顿而还是也。王莽之延成亭也。魏立谯郡，沇州治。沙水自南枝分，北径谯城西，而北注。水四周城侧，械南有曹嵩冢，冢北有碑，碑北有庙堂，余基尚存，柱础仍在。庙北有二石阙双峙，高一丈六尺，榱栌及柱，皆雕镂云矩，上罦罳已碎。阙北有圭碑，题云，《汉故中常侍长乐大仆特进费亭侯曹君之碑》，延熹三年立。碑阴又刊诏策，二碑文同。夹碑东西，列对两石马，高八尺五寸，石作粗拙，不匹光武隧道所表象马也。有腾兄冢。冢东有碑，题云：《汉故颖川太守曹君之碑》，延熹九年卒，而不刊树碑岁月；坟北有其元子炽冢，冢东有碑，题云，《汉故长水校尉曹君之碑》。历太中大夫、司马、长史、侍中，迁长水，年三十九卒，熹平六年造。炽弟胤家，家东有碑，题云：《汉谒者曹君之碑》，熹平六年立。城东有曹太祖旧宅所在，负郭对廛，侧隍临水。《魏书》曰：太祖作议郎，告疾归乡里，筑室城外，春、夏习读书传，秋、冬射猎，以自娱乐。文帝以汉中平四年生于此，上有青云如车盖，终日乃解，即是处也。后文帝以延康元年幸谯，大飨父老，立坛于故宅。坛前树碑，碑题云：《大飨之碑》。碑之东北，水南，有谯定王司马士会冢。冢前有碑，晋永嘉三年立。碑南二百许步，有两石柱。高丈余，半下为柬竹交文，作制极工。石榜云：晋故使持节、散骑常侍、都督扬州、江州诸军事、安东大将军、谯定王河内温司马公墓之神道。水又东径朱龟墓北，东南流。冢甫枕道有碑，碑题云，《汉故幽州刺史朱君之碑》。龟字伯灵，光和六年卒官，故吏别驾从事史右北平，无终年化中平二年造。碑阴刊故吏姓名，悉蓟、涿及上谷、北平等人。水东南径层丘北，丘阜独秀，巍然介立，故壁垒所在也。水又东南，径城父县故城北，沙水枝分注之。水上承沙水于思善县，世谓之章水，故有章头之名也。东北流径城父县故城西，侧城东北流，人于。水又东径下城父北。《郡国志》曰：山桑县有下城父聚者也。水又屈径其聚东郎山西，又东南屈，径郎山南。山东有垂惠聚，世谓之礼城。袁山松《郡国志》曰：山桑县有垂惠聚，即此城也。水又东南径阳城北。临侧水，魏大和中，为州治，以盖表为刺史，后罢州立郡，衿带遏戍。水又东南径龙亢县故城南，汉建武十三年，世祖封傅昌为侯国。故语曰：沛国龙亢至山桑者也。水又屈而南流，出石梁。梁石崩褫，夹岸积石，高二丈，水历其间。又东南流，径荆山北，而东流注也。
又东南至下邳淮陵县，入于淮。
水又东，左合北肥水。北肥水出山柔县西北泽薮，东南流，左右翼佩，数源异出同归，盖微脉涓注耳。东南流，径山桑邑南，俗谓之北平城。昔文钦之封山桑侯，疑食邑于此。城东南有一碑，碑文悉破无验，惟碑背放吏姓名尚存；熹平元年义士门生沛国萧刘定兴立。北肥水又东径山桑县故城南，俗谓之都亭，非也。今城内东侧，犹有山亭桀立，陵阜高峻，非洪台所拟。《十三州志》所谓山生于邑，其亭有桑，因以氏县者也。郭城东有《文穆冢碑》，三世二千石，穆郡户曹史，征试博士、太常丞，以明气候，擢拜侍中、右中郎将，迁九江、彭城、陈留三郡，光和中卒。故吏涿郡太守彭城吕虔等立。北肥水又东，积而为陂，谓之瑕陂。陂水又东南径瑕城南。《春秋左传》成公十六年，楚师还及瑕，即此城也。故京相璠曰：瑕，楚地。北肥水又东南径向县故城南。《地理志》曰：故向国也。《世本》曰：许、州、向、申，姜姓也，炎帝后。京相璠曰：向，沛国县，今并属谯国龙亢也。杜预曰：龙亢县东有向城，汉世祖建武十三年，更封富波侯王霸为侯国，即此城也。俗谓之圆城，非。又东南径义成南，世谓之褚城，非。又东入于，水又东注淮，《经》言下邱淮陵人淮，误矣。
水出阴沟于浚仪县北，阴沟即蒗渠也。亦言汳受旃然水，又云：丹、沁乱流，于武德绝河，南入荥阳合汳，故汳兼丹水之称，河济水断，汳承旃然而东，自王贲灌大梁，水出县南，而不径其北，夏水洪泛，则是渎津通，故渠即阴沟也。于大梁北又曰浚水矣。故圈称著《陈留风俗传》，曰浚水径其北者也。又东，汳水出焉。故《经》云：汳出阴沟于浚仪县北也。汳水东径仓垣城南，即浚仪县之仓垣亭也。城临汳水，陈留相毕邈治此。征东将军荀晞之西也，逸走归京，晞使司马东莱王赞代据仓垣，断留运漕。汳水又东径陈留县之鉼乡亭北。《陈留风俗传》所谓县有鉼乡亭，即斯亭也。汳水又径小黄县故城南。《神仙传》称：灵寿光，扶风人，死于江陵胡罔家，罔殡埋之。后百余日。人有见光于此县，寄书与罔。罔发视之，惟有履存。汳水又东径鸣雁亭南。《春秋左传》成公十六年，卫侯伐郑，至于呜雁者也。杜预《释地》云：在雍丘县西北。今俗人尚谓之为白雁亭。汳水又东径雍丘县故城北，径阳乐城南。《西征记》曰：城在汳北一里，周五里，雍丘县界。汳水又东，有故渠出焉，南通睢水，谓之董生决。或言，董氏作乱，引水南通睢水，故斯水受名焉。今无水。汳水又东，枝津出焉，俗名之为落架口。《西征记》曰：落架，水名也。《续述征记》曰：在董生决下二里。汳水又径外黄县南，又东径莠仓城北。《续述征记》曰：莠仓城去大游墓二十里。又东径大齐城南。《陈留风俗传》曰：外黄县有大齐亭。又东径科城北。《陈留风俗传》曰：县有科禀亭，是则科禀亭也。汳水又东径小齐城南。汳水又南径利望亭南。《风俗传》曰：故成安也。《地理志》：陈留，县名。汉武帝以封韩延年为侯国。汳水又东，龙门故渎出焉。渎旧通睢水，故《西征记》曰：龙门，水名也。门北有土台，高三丈余，上方数十步。汳水又东径济阳考城县故城南，为菑获渠。考城县，周之采邑也，于春秋为戴国矣。《左传》隐公十年秋，宋、卫、蔡伐戴是也。汉高帝十一年秋，封彭祖为侯国。《陈留风俗传》曰：秦之谷县也。后遭汉兵起，邑多灾年，故改曰菑县。王莽更名嘉谷。章帝东巡过县，诏曰：陈留菑县，其名不善。高祖鄙柏人之邑，世宗休闻喜而显获嘉应亨吉元符，嘉皇灵之顾，赐越有光列考武皇，其改菑县曰考城。是渎盖因县以获名矣，汳水又东径宁陵县之沙阳亭北，故沙随国矣。《春秋左传》成公十六年秋，会于沙随，谋伐郑也。杜预《释地》曰：在梁国宁陵县北沙阳亭。是也，世以为堂城，非也。汳水又东径黄蒿坞北。《续途征记》曰：堂城至黄蒿二十里。汳水又东径斜城下。《续述征记》曰：黄蒿到斜城五里。《陈留风俗传》曰：考城县有斜亭。汳水又东径周坞侧。《续述征记》曰：斜城东三里。晋义熙中，刘公遣周超之自彭城缘汳故沟。斩树穿道七百余里，以开水路，停泊于此，故兹坞流称矣。汳水又东径葛城北，故葛伯之国也。孟子曰：葛伯不祀。汤问曰：何为不祀？称：无以供祠祭。遗葛伯，葛伯又不祀，汤又问之，曰：无以供牺牲。汤又遗之，又不祀，汤又问之，曰：无以供粢盛。汤使毫众往为之耕，老弱馈食。葛伯又率民夺之，不授者则杀之。汤乃伐葛。葛于六国属魏。魏安釐王以封公于无忌，号信陵君，其地葛乡，即是城也，在宁陵县西十里。汳水又东径神坑坞，又东径夏侯长坞。《续述征记》曰：夏侯坞至周坞，各相距五里。汳水又东径梁国睢阳县故城北，而东历襄乡坞南。《续述征记》曰：西去夏侯坞二十里。东一里即襄乡浮图也，汳水径其南，汉熹平中某君所立，死，因葬之，其弟刻石树碑，以旌厥德。隧前有狮子、天鹿，累砖作百达柱八所。荒芜颓毁，雕落略尽矣。
又东至梁郡蒙县，为获水，余波南入睢阳城中。
汳水又东径贳城南。俗谓之薄城，非也。阚駰《十三州志》以为贯城也，在蒙县西北。《春秋》僖公二年，齐侯、朱公。江、黄盟于贯，杜预以为贯也。云：贳、贯字相似。贯在齐，谓贯泽也，是矣，非此也。今于此地，更无他城在蒙西北，惟是邑耳。考文准地，贳邑明矣，非毫可知。汳水又东径蒙县故城北，俗谓之小蒙城也。《西征记》：城在汳水南十五六里，即庄周之本色也，为蒙之漆园吏，郭景纯所谓漆园有傲吏者也。悼惠施之没杜门干此邑矣。汳水自县南出，今无复有水，惟睢阳城南侧，有小水南流，人于睢。城南二里，有《汉太傅掾桥载墓碑》。载字元宾，梁国睢阳人也。睢阳公子，熹平五年立。城东百步，有石室，刊云：汉鸿胪桥仁饲。城北五里，有石虎、石柱而无碑志，不知何时建也。汳水又东径大蒙城北。自古不闻有二蒙，疑即蒙毫也，所谓景薄为北毫矣。椒举云：商汤有景毫之命者也。阚駰曰：汤都也。毫本帝喾之墟，在《禹贡》豫州河、洛之间，今河南偃师城西二十里尸乡亭是也。皇甫谧以为考之事实，学者失之。如孟子之言，汤居毫，与葛为邻，是即毫与葛比也。汤地七十里，葛又伯耳，封域有限，而宁陵去偃师八百里，不得童子馈饷而为之耕。今梁国自有二毫，南毫在谷熟，北毫在蒙，非偃师也。古文《仲虺之浩》曰：葛伯仇饷，征自葛始，即孟子之言是也。崔駰曰：汤冢在济阴薄县北。《皇览》曰：薄城北郭东三里，平地有汤冢。冢四方，方各十步，高七尺，上平也。汉哀帝建平元年，大司空史部长卿按行水灾，因行汤冢，在汉属扶风，今征之回渠亭，有汤池征陌是也。然不经见，难得而详。按《秦宁公本纪》云：二年伐汤，三年与毫战，毫王奔戎，遂灭汤。然则周桓王时，自有毫王号汤，为秦所灭，乃西戎之国，葬于征者也，非殷汤矣。刘向言殷汤无葬处为疑。杜预曰：梁国蒙县北，有薄伐城，城中有成汤冢，其西有箕子冢，今城内有故冢方坟，疑即社元凯之所谓汤冢者也。而世谓之王子乔冢。冢侧有碑，题云：《仙人王子乔碑》。曰：王子乔者，盖上世之真人，闻其仙不知兴何代也。博问道家，或言颖川，或言产蒙，初建此城，则有斯丘，传承先民，曰王氏墓。暨于永和之元年冬十二月，当腊之时夜，上有哭声，其音甚哀。附居者王伯怪之，明则祭而察焉。时天鸿雪，下无人径，有大鸟迹在祭祀处，左右咸以为神。其后有人著大冠，绛单衣，杖竹，立冢前，呼采薪孺子伊永昌，曰：我，王予乔也，勿得取吾坟上树也。忽然不见。时令泰山万熹稽故老之言，感精瑞之应，乃造灵庙，以休厥神。于是好道之俦，自远方集，或弦琴以歌太一，以罩思以历丹丘，知至德之宅兆，实真人之祖先。延熹八年秋八月，皇帝遣使者奉牺牲致礼，祠濯之敬，肃如也。国相东莱王璋，字伯仪，以为神圣所兴，必有铭表，乃与长史边乾遂树之玄石，纪颂遗烈。观其碑文，意似非远，既在径见，不能不书存耳。
获水出汳水于梁郡蒙县北，《汉书。地理志》曰：获水首受甾获渠，亦兼丹水之称也。《竹书纪年》曰：未杀其大夫皇瑗于丹水之上。又曰：宋大水，丹水壅不流。盖汳水之变名也。获水自蒙东出，水南有《汉故绎幕令匡碑》。匡字公辅，鲁府君之少子也。碑字碎落，不可寻识，竟不知所立岁月也。获水又东径长乐固北，己氏县南，东南流径于蒙泽。《十三州志》曰：蒙泽在县东。《春秋》庆公十二年，宋万与公争博，杀闵公于斯泽矣。获水又东，径虞县故城北，古虞国也。昔夏少康逃奔有虞，为之庖正。虞思于是妻之以二姚者也，王莽之陈定亭也。城东有《汉司徒盛允墓碑》。允字伯世，梁国虞人也。其先奭氏，至汉中叶，避孝元皇帝讳，改姓曰盛。世济其美，以迄于公。察孝廉，除郎，累迁司空、司徒，延熹中立。墓中有石庙，庙字倾颓，基构可寻。获水又东南径空桐泽北。泽在虞城东南。《春秋》哀公二十六年冬，宋景公游于空泽，辛已，卒于连中。大尹左师兴空泽之士，千甲，奉公自空桐入，如沃宫者矣。获水又东径龙谯固，又东合黄水口，水上承黄陂，下注获水。获水又东入栎林，世渭之九里柞。获水又东南径下邑县故城北。楚考烈王灭鲁，顷公亡，迁下邑。又楚、汉彭城之战，吕后兄泽，军于下邑。高祖败，还从泽军。子房肇捐地之策，收垓下之师，陆机所谓即下邑者也。王莽更名下治矣。获水又东径砀县故城北。应劭曰：县有砀山，山在东，出文石，秦立砀郡，盖取山之名也，玉莽之节砀县也。山有梁孝王墓，其冢斩山作郭，穿石为藏，行一里，到藏中，有数尺水，水有大鲤鱼，黎民谓藏有神，不敢犯神。凡到藏皆洁斋而进，不斋者至藏，辄有兽噬其足，兽难得见，见者云似狗，所未详也。山上有梁孝王祠。获水又东，谷水注之，上承砀陂，陂中有香城，城在四水之中。承诸陂散流，为零水、滚水、清水也，积而成潭，谓之砀水。赵人有琴高者，以善鼓琴为康王舍人，行彭涓之术，浮游砀郡间二百余年，后入砀水中取龙子，与弟子期曰：皆洁斋待于水旁，设屋祠，果乘赤鲤鱼出，人坐祠中，砀中有可万人观之，留月余，复人水也。陂水东注，谓之谷水，东径安山北，即砀北山也。山有陈胜墓，秦乱，首兵伐秦，弗终厥谋死，葬于砀，谥曰隐王也。谷水又东北注于获水。获水又东历蓝田乡郭，又东径梁国抒秋县故城南，王莽之予秋也。获水又东历洪沟，东注，南北各一沟，沟首对获，世谓之鸿沟，非也。《春秋》昭公八年，秋，蒐于红。杜预曰：沛国萧县西有红亭，即《地理志》之县也。景帝三年，封楚元王子富为侯国，王莽之所谓贡矣。盖沟名音同，非楚汉所分也。又东过萧县南，睢水北流注之。
萧县南对山，世谓之萧城南山也。戴延之谓之同孝山，云：取汉阳城侯刘德所居里名目山也。刘澄之云：县南有冒山。未详孰是也。山有箕谷，谷水北流注获，世谓之西流水，言水上承梧桐陂，陂水西流，因以为名也。余尝径萧邑，城右惟是水北注获水，更无别水，疑即《经》所谓睢水也。城东西及南三面，临侧获水，故沛郡治，县亦同居矣。城甫旧有石桥耗处，积石为梁，高二丈，今荒毁殆尽，亦不具谁所造也。县本萧叔国，宋附庸，楚灭之。《春秋》宣公十二年，楚伐萧，萧溃，申公巫臣曰：师人多寒，王巡三军抚之，士同挟纩，盖恩使之然矣。萧女聘齐为顷公之母，郤克所谓萧同叔子也。获水又东历龙城，不知谁所创筑也。获水又东径同孝山北。山阴有楚元王冢，上圆下方，累石为之，高十余丈，广百许步，经十余坟，悉结石也。获水又东，净净沟水注之。水上承梧桐陂。西北流，即刘中书澄之所谓白沟水也。又北入于获，俗名之曰净净沟也。又东至彭城县北，东入干泗。
获水自净净沟东径阿育王寺北，或言楚王英所造，未所详也。盖遵育王之遗法，因以名焉。与安陂水合，水上承安陂余波，北径阿育王寺侧，水上有梁，谓之玄注桥，水旁有石墓，宿经开发，石作工奇，殊为壮构，而不知谁冢，疑即澄之所谓凌冢也。水北流，注于获。获水又东径弥黎城北。刘澄之《永初记》所谓城之西南，有弥黎城者也。获水于彭城西南，回而北流，径彭城。城西北旧有楚大夫龚胜宅，即楚老哭胜处也。获水又东，转径城北而东注泗。水北三里有石冢被开，传言楚元王之孙刘向冢，未详是否。城，即殷大夫老彭之国也。于春秋为宋地，楚伐宋并之，以封鱼石崔于。季珪《述初赋》曰：想黄公于邳圯，勤鱼石于彭城。即是县也。孟康曰：旧名江陵，为南楚，陈为东楚，彭城为西楚。文颖曰：彭城，故东楚也。项羽都焉，谓之西楚，汉祖定天下，以为楚郡，封弟交为楚王都之。宣帝地节元年，更为彭城郡。王莽更之曰和乐郡也，徐州治。城内有汉司徒袁安、魏中郎将徐庶等数碑，并列植于街右，咸曾为楚相也。大城之内有金城。东北小城，刘公更开广之，皆垒石高四丈，列堑环之。小城西又有一城，是大司马琅邪王所修，因项羽故台经始，即构宫观门阁，惟新厥制。义熙十二年，霖雨骤澍，汳水暴长，城遂崩坏。冠军将军，彭城刘公之子也，登更筑之，悉以砖垒，宏壮坚峻，楼橹赫奕，南北所无。宋平北将军、徐州刺史河东薛安都举城归魏，魏遣博陵公尉苟仁、城阳公孔怕恭援之，邑阁如初，观不异昔。自后毁撤，一时俱尽。间遗工雕镂，尚存龙云逞势，奇为精妙矣。城之东北角，起层楼于其上，号曰彭祖楼。《地理志》曰：彭城县，古彭祖国也。《世本》曰：陆终之子，其三曰籛，是为彭祖，彭祖城是也。下曰彭租冢。彭祖长年八百，绵寿永世，于此有冢，盖亦元极之化矣。其楼之侧，襟汳带泗，东北为二水之会也。耸望川原，极目清野，斯为佳处矣。
