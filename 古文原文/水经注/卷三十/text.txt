淮水出南阳平氏县胎替山，东北过桐柏山，《山海经》曰：淮出余山，在朝阳东，义乡西。《尚书》：导淮自桐柏。《地理志》曰，南阳平氏县，王莽之平善也。《风俗通》曰：南阳平氏县桐柏大复山在东南，淮水所出也。淮，均也。《春秋说题辞》曰：淮者，均其势也。《释名》曰：淮，韦也。韦绕扬州北界，东至于海也。《尔雅》曰：淮为浒。然淮水与醴水同源俱导，西流为醴，东流为淮。潜流地下，三十许里，东出桐柏之大复山南，谓之阳口。水南即复阳县也。阚駰言复阳县，胡阳之乐乡也。元帝元延二年置，在桐柏大复山之阳，故曰复阳也。《东观汉记》曰：朱祐少孤，归外家复阳刘氏。山南有淮源庙，庙前有碑，是南阳郭苞立。又二碑，并是汉延熹中守、令所造，文辞鄙拙，殆不可观。故《经》云东北过桐柏也。淮水又东径义阳县，县南对固成山。山有水，注流数丈，洪涛灌山，遂成巨井，谓之石泉水，北流注于淮。淮水又径义阳县故城南，义阳郡治也，世谓之白茅城，其城圆而不方。阚駰言晋太始中，割南阳东鄙之安昌、平林、平氏、义阳四县，置义阳郡于安昌城。又《太康记》、《晋书地道记》，并有义阳郡，以南阳属县为名。汉武帝无狩四年，封北地都尉卫山为侯国也。有九渡水注之，水出鸡翅山，溪涧潆委，沿溯九渡矣。其犹零阳之为九渡水，故亦谓之为九渡焉。于溪之东山有一水，发自山椒下数丈，素湍直注，颓波委壑，可数百丈，望之若霏幅练矣，下注九渡水，九渡水又北流注于淮。
东过江夏平春县北，淮水又东，油水注之。水出县西南油溪，东北流径平春县故城南。汉章帝建初四年，封子全力王国。油水又东曲，岸北有一土穴，径尺，泉流下注，沿波三丈，入于油水，乱流南屈，又东北注于淮。淮水又东北径城阳县故城南，汉高帝十二年，封定侯奚意为侯国。王莽之新利也。魏城阳郡治。淮水又东北与大木水合，水西出大木山，山即晋车骑将军祖逖自陈留将家避难所居也。其水东径城阳县北，而东入于淮。淮水又东北流，左会湖水，傍川西南出，穷溪得其源也，淮水又东径安阳县故城南，江国也，赢姓矣。今其地有江亭。《春秋》文公四年，楚人灭江，秦伯降服出次，曰：同盟灭，虽不能救，敢不矜乎？汉乃县之。文帝八年，封淮南厉王子刘勃为侯国。王莽之均夏也。淮水又东，得溮口水源，南出大溃山，东北流，翼带三川，乱流北注溮水。又北径贤首山西，又北出，东南屈，径仁顺城南，故义阳郡治，分南阳置也。晋太始初，以封安平献王罕长子望，本治在石城山上，因梁希侵逼，徙洽此城。梁司州刺史马仙琕不守，魏置郢州也。昔常珍奇自悬瓠遣三千骑援义阳行事庞定光，屯于溮水者也。溮水东南流，历金山北，山无树木，峻峭层峙。溮水又东径义阳故城北，城在山上，因倚陵岭，周回三里，是郡昔所旧治城。城南十五步，对门有天井，周百余步，深一丈。东径钟武县故城南，本江夏之属县也。主莽之当利县矣。又东径石城山北，山甚高峻。《史记》曰：魏攻冥阨。《音义》曰：冥阨或育在县葙山也。案《吕氏春秋》九塞，其一也。溮水径县故城南，建武中，世祖封邓邯为侯。案苏林曰：音盲。狮水又东径七井冈南，又东北注于淮。淮水又东至谷口。谷水甫出鲜金山，北流，瑟水注之。水出西南具山，东北径光淹城东，而北径青山东，罗山西，俗谓之仙居水，东北流注于谷水。谷水东北人于淮。
又东过新息县南，淮水东径故息城南。《春秋左传》隐公十一年，郑、息有违言，息侯伐郑，郑伯败之者也。淮水又东径浮光山北，亦曰扶光山，即弋阳山也。出名玉及黑石，堪为棋。其山俯映长淮，每有光辉。淮水又东，径新息县故城南。应劭曰：息后徙东，故加新也。王莽之新德也。光武十九年，封马援为侯国。外城北门内有新息长贾彪庙，庙前有碑。面南又有《魏妆南太守程晓碑》。魏太和中，蛮田益宗效诚，立东豫州，以益宗为刺史。淮水又东合慎水。水出慎阳县西，而东径慎阳县故城南，县取名焉。汉高帝十一年，封栾说为侯国。颍阴刘陶为县长，政化大行，道不拾遗，以病去官。童谣歌曰：悒然不乐，思我刘君，何时复来，安此下民？见思如此。应劭曰：慎水所出，东北入淮。慎水又东流，积为慎陂。陂水又东南流为上慎陂，又东为中慎陂，又东南为下慎陂，皆与鸿部陂水散流。其破首受淮川，左结鸿陂。汉成帝时，翟方进奏毁之。建武中，汝南太守邓晨欲修复之，知许伟君晓知水脉，召与议之。伟君言：成帝用方进言毁之，寻而梦上天，天帝怒曰：何敢败我濯龙渊？是后民失其利，时有童谣曰：败我陂，翟子威，反乎覆，陂当复。明府兴复废业，童谣之言，将有征矣。遂署都水掾，起塘四百余里，百姓得其利。肢水散流，下合慎水，而东南径息城北，又东南入淮。谓之慎口。淮水又东，与申陂水合。水上承申陂于新息县北，东南流，分为二水。一水径深丘西，又屈径其南，南派为莲湖，水南流注于淮。淮水又左迤流结两湖，谓之东、西莲湖矣。淮水又东，右合壑水。水出白沙山，东北径柴亭西，俗谓之柴水。又东北流，与潭溪水合。水发潭谷，东北流，右会柴水。柴水又东径黄城西，故弋阳县也。城内有二城，西即黄城也。柴水又东北入于淮。谓之柴口也。淮水又东北，申陂枝水注之。水首受陂水于深丘北，东径钓台南。台在水曲之中，台北有琴台。又东径阳亭南，东南合淮。淮水又东径淮阴亭北，又东径白城南，楚白公胜之邑也。东北去白亭十里。淮水又东径长陵戍南，又东，青陂水注之。分青陂东渎，东南径白亭西，又南于长陵戍东，东南入于淮，淮水又东北合黄水，水出黄武山，东北流，本陵关水注之。水导源木陵山，西北流注于黄水。黄水又东径晋西阳城南，又东径光城南，光城左郡治。又东北径高城南，故弦国也。又东北径弋阳郡，东有虞丘郭，南有子肯庙。黄水又东北入于淮，谓之黄口。淮水又东北径褒信县故城南，而东流注也。
又东过期思县北，县故蒋国周公之后也。《春秋》文公十年，楚王田于孟诸，期思公复遂为右司马，楚灭之以为县。汉高帝十二年，以封贲赫为侯国。城之西北隅，有楚相孙叔敖庙，庙前有碑。淮水又东北，淠水注之。水出戈阳县南垂山，西北流历阴山关，径二城间。旧有贼难，军所顿防。西北出山，又东北流，径新城戍东。又东北得诏虞水口，西北去弋阳虞丘郭二十五里。水出南山，东北流。径诏虞亭东，而北入淠水。又东北注淮，俗曰白鹭水。
又东过原鹿县南，汝水从西北来注之。
县即《春秋》之鹿上也。《左传》情公二十一年，宋人为鹿上之盟，以求诸侯于楚。建武十五年，世祖更封侍中、执金吾、阴乡侯阴识为侯国者也。又东过庐江安丰县东北，决水从北来注之。
庐江，故淮南也。汉文帝十六年，别以为国。应劭曰：故庐子国也。决水自舒寥北注，不于北来也。安丰东北注淮者，穷水矣，又非决水，皆误耳。淮水又东，谷水入焉。水上承富水，东南流，世谓之谷水也。东径原鹿县故城北，城侧水南。谷水又东径富肢县故城北，俗谓之成闾亭，非也。《地理志》：汝南郡有富肢县。建武二年，世祖改封平乡侯，王霸为富陂侯。《十三州志》曰：汉和帝永元九年，分汝阴置，多陂塘以溉稻，故曰富陂县也。谷水又东，于汝阴城东南注淮。淮水又东北，左会润水，水首受富陂，东南流为高塘陂，又东，积而为陂水，东注焦陵陂。陂水北出为慎陂，肢水潭涨，引读北注汝阴，四周隍堑，下注颍水。焦湖东注，谓之润水。径汝阴县东，径荆亭北，而东入淮。淮水又东北，穷水入焉。水出六安国安风县穷谷。《春秋左传》楚救灊，司马沈尹戍与吴师遇于穷者也。川流泄注于决水之右，北灌安风之左，世谓之安风水，亦曰穷水。音戎，并声相近，字随读转。流结为陂，谓之穷陂。塘堰虽沦，犹用不辍，陂水四分，农事用康。北流注于淮。京相璠曰：今安风有穷水，北入淮。淮水又东为安风津。水南有城，故安风都尉治。后立霍丘戍，淮中有洲，俗号关洲，盖津关所在，故斯洲纳称焉。《魏书》、《国志》有曰：司马景王征田丘俭，使镇东将军、豫州刺史诸葛诞从安风津先至寿春。俭败，与小弟秀藏水草中。安风津都尉部民张属斩之，传首京都。即斯津也。
又东北至九江寿春县西，沘水、泄水合北注之，又东，颍水从西北来流注之。
淮水又东，左合批口。又东径中阳亭北，为中阳渡，水流浅碛，可以厉也。淮水又东流与颍口会。东南径苍陵城北，又东北流径寿春县故城西，县即楚考烈王自陈徙此。秦始皇立九江郡，治此，兼得庐江、豫章之地，故以九江名郡。汉高帝四年为淮南国，孝武元狩六年复为九江焉。文颖曰：《史记。货殖传》曰：淮以北，沛、陈、汝南、南郡为西楚，彭城以东，东海、吴、广陵为东楚。衡山、九江、江南、豫章、长沙为南楚。是为三楚者也。淮水又北，左合椒水。水上承淮水，东北流径她城南，又历其城东，亦谓之清水，东北流注于淮水，谓之清水口者，是此水焉。
又东过寿春县北，肥水从县东北流注之。
淮水于寿阳县西北，肥水从城西而北入于淮，谓之肥口。淮水又北，夏肥水注之。水上承沙水于城父县、右出东南流径城父县故城南，王莽之思善也。县故焦夷之地，《春秋左传》昭公九年，楚公子弃疾迁许于夷，寔城父矣。取州来淮北之田以益之，伍举授许男田。杜预曰：此时改城父为夷，故《传》寔之者也。然丹迁城父人于陈，以夷濮西田益之，言夷田在濮水西者也。然则濮水即沙水之兼称，得夏肥之通目矣。汉桓帝永寿元年，封大将军梁冀孙桃为侯国也。夏肥水自县，又东径思善县之故城南，汉章帝章和三年分城父立。夏肥水又东为高陂，又东为大慎陂。水出分为二流，南为夏肥水，北为鸡陂。夏肥水东流，左合鸡水，水出鸡陂，东流为黄陂，又东南流，积为茅陂，又东为鸡水。《吕氏春秋》曰：宋人有取道者，其马不进，投之鸡水是也。鸡水右会夏肥水而乱流东注，俱入于淮。淮水又北径山硖中，谓之硖石。对岸山上，结二城，以防津要。西岸山上有马迹，世传淮南王乘马升仙所在也。今山之东南石上，有大小马迹十余所，仍今存焉。淮水又北径下蔡县故城东，本州来之城也。吴季札始封延陵，后邑州来，故曰延州来矣。《春秋》哀公二年，蔡昭侯自新蔡迁于州来，谓之下蔡也。淮之东岸，又有一城，即下蔡新城也。二城对据。翼带淮濆。淮水东径八公山北，山上有老子庙。淮水历潘城南。置潘溪戍。戍东侧潘溪，吐川纳淮，更相引注。又东径梁城，临侧淮川，川左有湄城。淮水左迤为湄湖。淮水又右纳洛川于西曲阳县北，水分阎溪，北绝横塘。又北径萧亭东，又北，鹊甫溪水人焉。水山东鹊甫谷，西北流径鹊甫亭南，西北流注于洛水。北径西曲阳县故城东，王莽之延平亭也。应劭曰：具在淮曲之阳，下邳有曲阳，故是加西也。洛涧北历秦墟，下注淮，谓之洛口。《经》所谓淮水径寿春县北，肥水从县东北注者也，盖《经》之谬矣。考川定土，即实为非，是曰洛涧，非肥水也。淮水又北径莫邪山西，山南有阴陵县故城。汉高祖五年，项羽自该下，从数百骑，夜驰渡淮，至阴陵，迷失道左，陷大泽，汉令骑将灌婴以五千骑追及之于斯县者也。案《地理志》，王莽之阴陆也。后汉九江郡治。时多虎灾，百姓苦之，南阳宗均为守，退贪残，进忠良，虎悉东渡江。
又东过当涂县北，水从西北来注之。
淮水自莫邪山，东北径马头城北，魏马头郡治也，故当涂县之故城也。
《吕氏春秋》曰：禹娶涂山氏女，不以私害公，自辛至甲四日，复往治水。故江淮之俗，以辛壬癸甲为嫁娶日也。禹墟在山西南，县即其地也。《地理志》曰：当涂，侯国也。魏不害以图守尉，捕淮阳反者公孙勇等，汉以封之。王莽更名山聚也。淮水又东北，濠水注之，水出莫邪山东北溪。溪水西北引渎，径禹墟北，又西流注于淮。淮水又北，沙水注之，《经》所谓蒗渠也。淮之西有平阿县故城，王莽之平宁也。建武十三年，世祖更封耿阜为侯国。《郡国志》曰：平阿县有涂山。淮出于荆山之左，当涂之右，奔流二山之间而扬涛北注也。《春秋左传》哀公十年，大夫对孟孙曰：禹会诸侯于涂山，执王帛者万国。杜预曰：涂山在寿春东北。非也。余按《国语》曰：吴伐楚，堕会稽，获骨焉，节专车。吴子使来聘，且问之。客执骨而问曰：敢问骨何为大？仲尼曰：丘闻之：昔禹致群神于会稽之山，防风氏后至，禹杀之，其骨专车，此为大也。盖丘明亲承圣旨，录为实证矣。又案刘向《说苑。辨物》，王肃之叙孔子什二世孙孔猛所出先人书《家语》，并出此事，故涂山有会稽之名。考校群韦及方土之目，疑非此矣，盖周穆之所会矣，淮水于荆山北，水东南注之，又东北径沛郡义城县东。司马彪曰：后隶九江也。又东过钟离县北，《世本》曰：钟离，赢姓也。应劭曰：县故钟离子国也，楚灭之以为县。《春秋左传》所谓吴公子光伐楚，拔钟离者也。王莽之蚕富也。豪水出阴陵县之阳亭北，小屈，有石穴，不测所穷。言穴出钟乳，所未详也。豪水东北流，径其县西，又屈而南，转东，径其城南，又北历其城东，径小城而北流，注于淮。淮水又东，径夏丘县南，又东，涣水入焉。水首受蒗渠于开封县。《史记》韩釐王二十一年，使暴救魏，为秦所败，走开封者也。东南流径陈留北，又东南，西入九里注之。涣水又东南流，径雍丘县故城南，又东径承匡城，又东径襄邑县故城南，故宋之承匡襄牛之地，宋襄公之所葬，故号襄陵矣。《竹书纪年》：梁惠成王十七年，宋景鄯卫公孙仓会齐师，围我襄陵。十八年，惠成王以韩师败诸侯师于襄陵。齐侯使楚景舍来求成，即于此也。西有承匡城，《春秋》会于承匡者也。秦始皇以承匡卑湿，徙县于襄陵，更为襄邑。王莽以为襄平也。汉桓帝建和元年，封梁冀子胡狗为侯国。《陈留风俗传》曰：县南有涣水，故《传》曰：睢、涣之间出文章，天子郊庙御服出焉，《尚书》所谓厥篚织文者也。涣水又东南径已吾县故城南，又东径鄫城北。《春秋》襄公元年，《经》书，晋韩厥帅师伐郑，鲁仲孙蔑会齐、曹、邾、杞，次于鄫。杜预曰：陈留囊邑县东南有鄫城。涣水又东南径邵城北，新城南，又东南，左合明沟，沟水自蓬洪陂东南流，谓之明沟，下入涣水。又径毫城北。《帝王世记》曰：谷熟为南毫，即汤都也。《十三州志》曰：汉武帝分谷熟置。《春秋》庄公十二年，宋公子御说奔毫者也。涣水东径谷熟城南。汉光武建武二年，封更始子歆为侯国。又东径杨亭北。《春秋左氏传》襄公十二年，楚子囊、秦庶长无地，伐宋师于杨梁，以报晋之取郑也。京相璠曰：宋地矣。今睢阳东南三十里，有故杨梁城，今曰阳亭也，俗名之曰缘城，非矣。西北去梁国八十里。涣水又东径沛郡之建平县故城南，汉武帝元凤元年，封杜延年为侯国，王莽之田平也。又东径酂县故城南。《春秋》襄公十年，公会诸侯及齐世子光于。今其地聚是也，玉莽之酇治矣。涣水又东南径费亭南。汉建和元年，封中常侍沛国曹腾为侯国。腾，字季兴，谯人也。永初中，定桓帝策，封亭侯，此城即其所食之邑也。涣水又东径銍县故城南。昔吴广之起兵也，使葛婴下之。涣水又东，苞水注之。水出谯城北白汀陂。陂水东流径酇县南，又东，径郸县故城南。汉景帝中元年，封周应为侯国。王莽更之曰单城也。音多。又东径嵇山北，秘氏故居。嵇康本姓奚，会稽人也。先人自会稽迁于谯之酇县，改为嵇氏。取嵇字之上以为姓，盖志本也。《嵇氏谱》曰：谯有嵇山，家于其侧，遂以为氏。县，魏黄初中，文帝以酇城父、山桑、銍置谯郡，故隶谯焉。苞水东流入涣，涣水又东南径蕲县故城南。《地理志》曰：故甀乡也。汉高帝破黥布于此县，旧都尉治，王莽之蕲城也。水上有古石梁处，遗基尚存。涣水又东径谷阳县，左会八丈故渎。渎上承洨水，南流注于涣。涣水又东径谷阳戍南，又东南径谷阳故城东北，右与解水会。水上承县西南解塘，东北流径谷阳城南，即谷水也。应肋曰：城在谷水之阳，又东北流注于涣。涣水又东南径白石戍南，又径虹城南，洨水注之。水首受蕲水于蕲县，东南流径谷阳县，八丈故渎出焉。又东合长直故沟。沟上承蕲水，南会于洨。位水又东南流，径洨县故城北。县有垓下聚，汉高祖破项羽所在也。王莽更名其县曰肴城。应劭曰：洨水所出，音绞，《经》之绞也。洨水又东南，与涣水乱流而入于淮，故应劭曰：洨水南入淮。淮水又东至巉石山，潼水注之。水首受潼县西南潼陂。县故临淮郡之属县，王莽改曰成信矣。南径沛国夏丘县，绝蕲水，又南径夏丘县故城西，王莽改曰归思也。又东南流，径临潼戍西，又东南至巉石，西南入淮。淮水又东径浮山。山北对巉石山，梁氏天监中，立堰于二山之间，逆天地之心，乖民神之望，自然水溃坏矣。淮水又东径徐县南，历涧水注之。导徐城西北徐陂，陂水南流，绝蕲水。径历涧戍西，东南流注于淮。淮水又东，池水注之。水出东城县，东北流，径东城县故城南。汉以数干骑追羽，羽帅二十八骑引东城因四聩山，斩将而去，即此处也。《史记》：孝文帝八年，封淮南厉王子刘良为侯国。《地理志》：王莽更名之曰武城也。池水又东北，流历二山间，东北入于淮，谓之池河口也。淮水又东，薪水注之。水首受睢水于谷熟城东北，东径建城县故城北。汉武帝元朔四年，封长沙定王子刘拾为侯国。王莽之多聚也。蕲水又东南，径蕲县。县有大泽乡，陈涉起兵于此，篝火为狐鸣处也。南则江水出焉。薪水又东南，北八丈故读出焉。又东流，长直故沟出焉。又东入夏丘县，东绝潼水，径夏丘县故城北，又东南径潼县南，又东流入徐县，东绝历涧，又东径大徐县故城南，又东注于淮。淮水又东历客山，径盱胎县故城南。《地理志》曰：都尉治。汉武帝元朔元年，封江都易王子刘蒙之为侯国。王莽更名之曰匡武。淮水又东径广陵淮阳城南，城北临泗水，阻于二水之间。《述征记》淮阳太守治，自后置戍，县亦有时废兴也。又东北至下邳淮阴县西，泗水从西北来流往之。淮、泗之会，即角城也。左右两川，翼夹二水，决入之所，所谓泗口也。
又东过淮阴县北，中渎水出白马湖，东北注之。淮水右岸，即淮阴也。
城西二里有公路浦。昔袁术向九江，将东奔袁谭。路出斯浦，因以为名焉。又东径淮阴县故城北。北临淮水，汉高帝六年，封韩信为侯国。王莽之嘉信也。昔韩信去下乡面钓于此处也。城东有两冢，西者，即漂母冢也。周回数百步，高十余丈。昔漂母食信于淮阴，信王下邳，盖投金增陵以报母矣。东一陵即信母冢也。县有中渎水，首受江于广陵郡之江都县。县城临江，应劭《地理风俗记》曰：县为一都之会，故曰江都也。县有江水祠，俗谓之伍相庙也。子胥但配食耳。岁三祭，与五岳同。旧江水道也。昔吴将伐齐，北霸中国，自广陵城东南筑邗城，城下掘深沟，谓之韩江，亦曰邗溟沟，自江东北通射阳湖。《地理志》所谓渠水也，西北至未口入淮。自永和中，江都水断：其水上承欧阳埭，引江入埭，六十里至广陵城。楚、汉之间为东阳郡，高祖六年力荆国，十一年为吴城，即吴王濞所筑也。景帝四年，更名江都。武帝元狩三年，更曰广陵。王莽更名郡曰江平，县曰定安。城东水上有梁，谓之洛桥。中读水自广陵北出武广湖东、陆阳湖西。二湖东西相直五里；水出其间，不注樊梁湖。旧道东北出，至博芝、射阳二湖。西北出夹邪，乃至山阳矣。至永和中，患湖道多风，陈敏因穿樊梁湖北口，下注津湖径渡，渡十二哩，方达北口，直至夹邪。兴宁中，复以津湖多风，又自湖之南口，沿东岸二十里，穿渠入北口，自后行者不复由湖。故蒋济《三州论》曰，淮湖纡远，水陆异路，山阳不通，陈敏穿沟，更凿马濑，百里渡湖者也。自广陵出山阳白马湖，径山阳城西，即射阳县之故城也。应劭曰：在射水之阳。汉高祖六年，封楚左令尹项缠为侯国也。王莽更之曰监淮亭。世租建武十五年，封子荆为山阳公，治此，十七年为王国。城本北中郎将庾希所镇。中渎水又东，谓之山阳浦，又东入淮，谓之山阳口者也。
又东，两小水流注之。
淮水左径泗水国南，故东海郡也。徐广《史记音义》曰：泗水，国名。
汉武帝元鼎四年初置，都淩。封常山宪王子思王商为国。《地理志》曰：王莽更泗水郡为水顺，淩县为生淩，淩水注之，水出淩县，东流径其县故城东，而东南流注于淮，实曰淩口也。应劭曰淩水出县西南入淮，即《经》之所谓小水者也。
又东至广陵淮浦县，人于海。
应劭曰：淮崖也，盖临侧淮渎，故受此名。淮水径县故城东，王莽更名之曰淮敬。淮水于县枝分，北为游水，历朐县与沐合。又径朐山西，山侧有朐县故城。秦始皇三十五年，于胸县立石海上，以为秦之东门。崔琰《述初赋》曰：倚高舻以周眄兮，观秦门之将将者也。东北海中有大洲，谓之郁洲，《山海经》所谓郁山在海中者也。言是山自苍梧徙此，云山上犹有南方草木。今郁州治。故崔珪之叙《述初赋》，言郁州者，故苍梧之山也。心悦而怪之，闻其上有仙士石室也，乃往观焉。见一道人独处，休休然不谈不对，顾非已及也。邱其《赋》所云吾夕济于郁洲者也。游水又北径东海利成县故城东，故利乡也，汉武帝元朔四年，封城阳共王子婴为侯国。王莽更之曰流泉。游水又北，历羽山西，《地理志》曰：羽山在祝其县东南。《尚书》曰：尧畴咨四岳得舜，进十六族，殛鲧于羽山，是为梼机，与驩兜、三苗、共工同其罪，故世谓之四凶。鲧既死，其神化为黄熊，入于羽渊，是为夏郊，三代祀之。故《连山易》曰：有崇伯鲧，伏于羽山之野者是也。游水又北径祝其县故城西。《春秋经》书：夏，公会齐侯于夹多。《左传》定公十年，公及齐平，会于祝其，实夹谷也。服虔曰：地二名。王莽更之曰犹亭。县之东有夹口浦，游水左径琅邪计斤县故城之西。《地理志》曰：莒子始起于此，后徙莒，有盐官，故世谓之南莒也。游水又东北径赣榆县北，东侧巨海，有秦始皇碑在山上，去海百五十步，潮水至，加其上三丈，去则三尺，所见东北倾石，长一丈八尺，广五尺，厚三尺八寸，一行十二字。游水又东北径纪鄣故城南。《春秋》昭公十九年，齐伐莒，莒子奔纪鄣。莒之妇人，怒莒子之害其夫，老而托纺焉。取其绅而夜缒，缒绝，鼓噪，城上人亦噪。莒共公惧，启西门而出，齐遂入纪。故纪子帛之国。《谷梁传》曰：吾伯姬归于纪者也。杜预曰：纪鄣，地二名。东海赣榆县东北，有故纪城，即此城也。游水东北入海，旧吴之燕岱，常泛巨海，惮其涛险，更沿溯是渎，由是出。《地理志》曰：游水自淮浦北入海。《尔雅》曰：淮别为符。游水亦枝称者也。
