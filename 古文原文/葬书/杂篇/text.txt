占山之法，以势为难，而形次之，方又次之。
千尺为势，百尺为形，势言阔远，形言浅近。然有大山大势，大寺大形，则当大作规模，高抬望眼，而后可以求之也。势有隐显，或去山势，从东趋形，从西结势，由左来穴，自右出势。又有佯诈穴，亦有花假，此所以为最难也。其次莫如形。有一二里为一形，此形之大者；也有只就局内结为蜂喋蛙蛤之类，此形之小者也。鹅凤相肖，狮虎相类，形若不真，穴仍由似？故形亦为难也。又其次莫如方。方者方位之说，谓某山来合坐作某方向之类是也。
势如万马自天而下，其葬王者。
此下言宾龙降势大略，可总括天下山成之行度，若欲逐一分类，则反包括不尽矣。其葬王者，言其贵也，不得拘之。
势如巨浪花，重岭叠障，千乘之葬。
峰峦层踏，如洪波巨浪，奔涌而来，当出千乘之贵。
势如降龙，水绕云从，爵禄三公。
星岚撑汉，踏衔而下，如龙之降也。及至歇处，山如云拥，水似带播，乌得不贵！
势如重屋，茂草乔木，开府建国。
真龙隆势，层层踏踏，如人家之重屋叠架，所以为贵也。
势如惊蛇，屈曲徐斜，灭亡家国。
横窜直播，行度畏缩而不条畅，死硬不委蛇，故葬者家亡国来灭。<br/><br/>势如矛戈，兵死形因。
尖利如矛叶，直硬如枪杆，故子孙多死于凶横非命。<br/><br/>势如流水，生人皆鬼。
顺泻直流，会无禁止之情，此游温之龙也，葬之者主少亡客死。
形如负峙，有城中峙，法葬其止，王侯崛起。
几结穴之处，负阴抱阳，前亲后倚，此总相立穴之大情也。负峙形如御屏，壁立崎急，不可扦穴，法当于平地，须龙贵朝真，而后可不谓负峙，便能如是之贵也。
形如燕察，法葬其曲，胙土分茅。
燕窠多于山腰，龙虎包裹，自成形局，入穴不见孤露，所以为贵。
形如侧垒，后冈远来，前应曲回，九棘三槐。
穴形偃诈，如垒之侧，玄武来上，前朝后应，委曲周回，法当就垒口扦之，主三公九卿之贵。
形如覆釜，其岭可富。
覆釜如五星中所谓釜金也，唯挨金下水空。今言形如覆金，则合葬麓，阴龙而阳穴也。若葬于巅，乃是以阴挨阴，不几于独阴不成之义乎！近来世俗正坐此病，无不葬垅于巅也，固有照天蜡烛及贯顶法多葬山岭，亦须有天然成穴方可下。
形如植冠，永昌且欢。
植冠言其形穴之尊严也。后仰前倚，壁立崎急，宜阡缓中。
形如投算，百事错乱。<br/><br/>山形如算，横直乱投，故凶。
形如乱衣，荡女淫妻。<br/><br/>山形剥落破碎，如乱衣之不整，故淫乱。<br/><br/>形如灰囊，灾舍焚仓。<br/><br/>大抵即内篇水泉砂砾之意，言生气不蓄之穴，得雨暂湿，雨止即干，如汤之淋灰，故凶。
形如覆舟，女病男因。
横冈无脉，中央四凹，无穴可扦，葬之则男女不利。
形如横几，子绝孙死。<br/><br/>玄武缩头，入首无脉，穴可扦。然有得几之正形者，乃水之所变，故出文章科第。世有卢相公祖、杨神童祖、方太监祖皆葬几形，盖未可以其凶而弃之也。<br/><br/>形如卧剑，诛夷逼督。
形狭而长，首脱而瘁，纯石剥落，丈理枯燥，故凶。然有剑形而出贵者，如石使相祖曾文遗下托手穴是也。
形如仰刀，凶祝伏逃。
形如鱼之摄，无肥厚气象，故凶。
牛卧马驰，蛮舞凤飞。
此言各得其本性而应形真。
媵蛇委蛇。<br/><br/>委蛇则为话蛇，故吉；直硬为死，则凶。
鼋鼍鱼鳖，以水别之。
四者皆水族，故以近水而应形真。<br/><br/>牛富凤贵。
牛出于土星，故富；风出于木星，故贵。
媵蛇凶危。
蛇心险有毒，故多凶。遇蛙蛤则贪婪而为小人，盖蛇之所陷也。逢蜈蚣、金龟、鸠鸟则畏谨而为君子，用欲陷于蛇也。古今阡蛇形地者何限，岂可例以凶危而不用乎！
形类百动，葬者非宜，四应前按，法同忌之。
形势止伏如尸居之不动，方可扦穴，若有不定，岂可用乎！非惟主山，但目前所见，飞定摆窜、于我无情者，悉当岂之。
夫势与形顺者吉，势与形逆者凶，势吉形凶，百[缺]一，势凶形吉，祸不诈日。
形势二者，皆以止伏为顺，飞走摆窜为逆。顺则吉，逆者凶。势吉形凶，尤可希一日之福；若势凶形吉，则祸不待终日。极言应之速也。
经曰：地有四势，气从八方。寅申巳亥，四势也；震离坎兑乾坤艮巽，八方也。
若但言地有四势，只有朱雀、玄武、青龙、白虎而已；气从八方，只有四正、四隅而已。两句下证之以寅申巳亥震离坎兑乾坤艮巽之说，则当以方位解之。四势为四长生，如火生寅、水生申、金木生于巳亥是也，八方为八势，东方震艮、南巽离、西方坤兑，北乾坎是也。又有所谓六秀六贵，分金三十吉龙并十六贵龙等说，皆原于此，是星势之所由兴也。
是故四势之山，生八方之龙，四势行龙，八方施生，一得其宅，吉庆荣贵。
四势者，陈石壁所谓五行生气之地；八方，八势方也。八龙不能自生，要得寅申巳亥五行之生气之地而后能施生也。其大意自亥位发始，即为生气之地，或从亥上经过亦是，余可类推。但此之生气与内外篇之言生气不同。
土圭测其方位，玉尺度其远迩。
土圭所以辨方正位，其制见于《周礼》；玉尺所以度量远迹，其数生于黄钟。今台司度日影以定侯，多用此制也。
夫葬乾者，势欲起伏而长，形欲阔厚而方；葬坤者，势欲连辰而不倾，形欲广厚而长平；葬艮者，势欲委蛇而顺，形欲高峙而峻；葬巽者，势欲峻而秀，形欲锐而雄葬震者，势欲缓而起，形欲耸而峨；葬离者，势欲驰而穷，形欲起而崇；葬兑者，势欲天来而坡垂，形欲方广而平夷；葬坎者，势欲曲折而长，形欲秀直而昂。此言八分之山，必欲合如是之形势，然后为吉。夫天下山川行度，千变万化，岂有一定之理哉？何者不欲起伏而长，阔厚而方，宁独乾之一山如是哉？此只言其大概耳。是以形势为上，而方位次之。必欲如此，又何异于刻舟求剑者乎！[缺]存之以侯参考。
盖穴有三吉，葬直六凶，天光下临，地德上载。
天光地德前见。
藏神合朔，神迎鬼避，一吉也。
神，吉神；鬼，凶煞。朔谓岁月日时。言藏神合乎吉朔也。神迎鬼避，得吉年月也。<br/><br/>阴阳冲合，五土四备，二吉也。目力之巧，工力之具，趋全避缺，增高举国下，三吉也。
解见前。
阴阳差错为一凶，岁时之乖为二凶。<br/><br/>此言葬日不得方向年月之通利。
力小图大为三凶。
生人福力浅薄，而欲图王侯之地，是不量力度德也。然此亦不可泥。<br/><br/>凭福恃势为四凶。
凭见在之福，恃当今之势，富贵之家，自谓常如今日，而不深虑有父母之丧者，不思尽力以求宜隐之地，但苟焉宠变而已，正程子之所谓唯欲掩其目之不见，反以阴阳之理为无足[缺]，可胜道哉！《魏志》：管辂遇征东将军毋丘俭之墓，叹曰：松柏虽茂，无形可文，碑通虽美，无后可守，玄武垂头，青龙无足，白虎衔尸，朱雀悲泣，四危已备，法当灭族。后果如其言。又《左氏春秋传》鲁文公十三年：邾文公卜迁于绎，史曰：利于民，不利于君。公曰：苟利于民，孤之利也。左右曰：命可长也，君何弗为？公曰：命在养民，民苟利矣，迁也吉莫如之。遂迁。五月，公果卒。然固有数焉。而阴阳之理，亦有所定矣。
僭上带下为五凶。
僭上方庶人坟墓不得如大官司制度，贫家行丧不得效富室眩耀，及不得作无益华靡，亡者无益，存者招祸。逼下为俭不中礼，怪吝鄙涩，父母坟墓不肯即时尽作用之法，因循苟且，致生凶变。作用者，谓如作明堂，通水道，及夫截庞去滞，增高益下，阵水蔽风之类，皆是也。
变应怪见为六凶。
上言天时人事本能全美。或有吉地吉穴，主人儒滞不葬，或是非争竞而害成，或贫病兼忧而不能举。或明师老死不复再来，或停丧久远而兵炎不测，或子孙参差而人事不齐，或官事牢狱而不复可为，或日怠日忘竟成置，或全家绝灭同归暴露，是皆因葬不即举而变见多端也。呜呼，为人者可不凛凛然而知戒谨乎哉！
经曰：穴吉葬凶，与弃尸同。
言形势虽吉，而葬不得穴，或葬已得穴，而不知深浅之度，皆与委而弃之者何以异哉！《锦囊》一书，其大概专以生气为主，即太极为之体也；其次分为枝城，即阴阳为之用也；又其次日风水、曰止聚，曰形势，曰骨脉；又其次则验文理之秀异，明作用之利宜。学者当熟读玩味，则知景纯之心法矣。
