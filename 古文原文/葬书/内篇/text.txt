葬者，藏也，乘生气也。
生气即一元运行之气，在天则周流六虚，在地则发生万物。天无此则气无以资，地无此则形无以载。故磅礴乎大化，贯通乎品汇，无处无之，而无时不运也。陶侃曰：先天地而长存，后天地而固有。盖亦指此云耳。且夫生气藏于地中，人不可见，惟循地之理以求之，然后能知其所在。葬者能知其所在，使枯骨得以乘之，则地理之能事毕矣。
五气行乎地中，发而生乎万物。
五气即五行之气，乃生气之别也，夫一气分而为阴阳，析而为五行，虽运于天实出于地。行则万物发生，聚则山川融结，融结者，即二五之精、妙合而凝也。
人受体于父母，本骸得气，遗体受荫。
父母骸骨，为子孙之本，子孙形体，父母之枝，一气相应，由本而达枝也。考试程子曰：卜其宅兆，卜其他地之美恶也。地美则神灵安，子孙盛，若培壅其根而枝叶茂，理固然也。恶则反是。蔡季通曰：生死殊途，情气相感，自然默与之通。今寻暴骨，以生人刺血滴之而渗入，则为亲骨肉，不渗则非。气类相感有如此者。则知枯骨得荫，生人受福，其理显然，不待智者而后知也。或谓抱养既成，元非遗体，僧道嗣续，亦异所生，其何能荫之有？而不知人之心通乎气，心为气之主情通则气亦通，义绝则应本绝。故后母能荫前母子，前母亦发后母儿。其在物则萎薮螟蛉之类是也，尚何疑焉。
经曰：气感而应，鬼福及人。
父母子孙，本同一气，互相感召，如受鬼福，故天下名墓，在在有之。盖真龙发迹，迢迢百里，或数十里，结为一穴。及至穴前，则峰峦矗拥，众水环绕，叠樟层层，献奇于后，龙脉抱卫，砂水贫聚。形穴既就，则山川这灵秀，造化之精英，凝结融会于其中矣。苟盗其精英，空窃其灵秀，以父母遗骨藏于融会之地，由是子孙之心寄托于此，因其心之所寄，前能与之感通，以致福于将来也。是知人心通乎气，而气通乎天。以人心之灵，合山川这灵，故降神孕秀，以钟于生息之源，而其富贵贫贱，寿夭贤愚，靡不攸系。至于形貌之娇丑，并皆肖象山川这美恶，故篙丘岳生申，尼丘孕孔，岂偶然哉！呜呼，非葬骨也，乃葬人之心也；非山川之灵，亦人心自灵耳。世有往往以遗骨弃诸水火而无祸福者，盖心与之离故也。
是以铜山西崩，灵钟东应。
汉未央宫一日无故钟自呜，东方朔日：必生铜山崩应。未几西蜀果奏铜山崩，以日摈之，正未央鸣之日也。帝问朔何以知之，对曰：铜出于山，气相感应，犹人受体于父母也。帝叹曰：物尚乐，况于人乎！昔曾子养母至孝，子出，母欲其归，则口齿指，而曾子心痛。人凡父母不安而身离待侧，则亦心痛，特常人孝心薄而不自觉耳。故知山崩钟应，亦其理也。
木华于春，栗芽于室。
此亦言一气之感召也。野人藏栗，春至，栗木华，而家藏之栗亦芽。实之去本已久，彼华此芽，盖以本性原在，得气则相感而应，亦狱父母之骨葬乘生气而子孙福旺也。夫一气磅礴于天地间，无端倪，无终穷，万物随时运化，本不自知，而受造物者亦不自知也。
盖生者气之聚，凝结者成骨，死而独留，故葬者反气入骨，以荫所生之法也。
乾父之精，坤母之血，二气感合，则精化为骨，血化为肉，复藉神气资乎其间，遂生而为人。及其死也，神气飞扬，血肉消溃，惟骨独存。而上智之士，图葬于吉地之中，以内乘生气，外假子孙思慕，一念与之吻合，则可以复其既往之神，萃其已散之气。盖神趋则气应，地灵而人杰，以无为有，借伪显真，事通阴阳，功夺造化，是为反气入骨，以荫所生之法也。
丘垅之骨，冈阜之支，气之所随。
丘垅为阴，冈阜为阳。丘言其高，骨乃山这带石者。垅高不能自立，必藉石带土而后能耸也。冈者迹也，土山为阜，言支之有毛脊者。垅之有骨，气随而行则易见，支无石，故必观者毛脊而后能辨也。然有垅而土、支而石、垅而隐、支而隆者，又全藉乎心目之巧以区别也。
经曰：气乘风则散，界水则止。
谓生气随支拢体质浒，滔滔而去，非水界则莫之能止。及其止也，必得城郭完密，前后左右环围，然后能藏风，而不致有荡散之患。经云：明堂惜水如惜血，堂里避风如避贼。可不慎哉！
古人聚之使不散，行之使有止，故谓之风水。
高城之地，天阴自上而降，生气浮露，最怕风寒，易为荡散。如人深居密室，稍有蹿隙通风，适当肩背，便能成疾。故当求其城郭密固，使气之有聚也。平支之穴，地阳自下而升，生气沉潜，不畏风吹。[缺]出在旷野，虽八面无藏，已自不觉。或遇穴晴日朗，其温和之气自若，故不以宽旷为嫌，但瑞横水之有止，使气之不行也。此言支城之取用不同有如此。
风水之法，得水为上，藏风次之。
支拢二者俱欲得水，高坡之地，或从腰落，虽无大江拦截，亦必池塘以止内气，不则运河不稍远，而随身金鱼不可无也。傥金鱼不界，则谓之雌雄失经，虽藏风亦不可用。平支之地，虽若无蔽，但得横水拦截，何嫌宽旷。故二者皆以得水为上也。
经曰：外气横形，内气止生。盖言此也。
水流土外，谓之外气；气藏土中，谓之内气。故必得外气形横，则内之生气自然止也。此引经以结上文得水为上之意。
何以言之？气之盛虽流行，而其余者犹有止；虽零散，而其深者犹有聚。
高垅之地，落势雌雄，或去或止，各有[缺]作自[缺]一地可尽其力量也。而好龙多从腰落，分布枝蔓于数十里之间，或为城郭朝乐官曜禽鬼捍门华表罗星之类，皆本身自带不可为。彼既流行，而余者非止也，但当耱其聚处，而使之不散耳。平支之龙，大山跌落平洋，四畔旷阔，其为城郭，亦不过高逾数尺而已，且去穴辽远，朝山一点，在乎云霭之表，人莫不以八风无蔽为嫌，又岂知支戏气隐，若零散而其深者犹有聚也，但得横水拦截，使之有止耳。此方支拢之气盛者如此。
故藏于涸燥者宜深，藏于坦夷者宜浅。
上句方拢，下句言支。高垅之地，阴之象也，气在内，强刚而觉悟下，故言涸燥当深葬。平支之地，阳之象也，气在外，弱柔而浮上，故方坦夷当浅葬。
经曰：浅深得乘，风水自成。
高拢之葬，潜而弗彰，故深，取其沉气也；平支之葬，露而弗隐，故浅取，其浮气也。得乘者，言所葬之棺，得以乘其生气也。浅深世俗多用九星白法以定尺寸，谬也。不若只依金银炉底求之为得。
夫阴阳之气，噶而为风，升而且为云，降而为雨。<br/>凡所以位天地、育万物者，何莫非此气邪！斯盖因曰葬乘生气，故重举以申明其义。愚尝谓能生能杀，皆此气也。葬得其法，则为生气，失其道，则为杀气。如所谓加减饶借吞吐浮觉之类，并当依法而剪裁之，不致有擅杀冲刑破腮翻斗之患也。
夫土者气之体，有土斯有气，气者水之母，有气斯有水。
气本无体，假土为体，因土而知有此气也。水本无母，假气为母，因气而知有此水也。五行以天一生水。且水何从生哉？生水者金也，生金者土也。土腹藏金，无质而有其气。乾藏坤内，隐而未见，及乎生水，其兆始萌。言气为水母者，即乾金之气也。世人不究本源，但以所见者水尔，故遂以水为天地之始，盖通而未精者也。
经曰：土形气形，物因以生。
生气附形而有，依而行，万物亦莫非[缺]也。此引经结上有文有土斯有气之意。
未气行乎地中，其行也因地之势，其聚也因势之止。
气行地中，人不见，其始也则因地之势而知其行，其次也又因势之止而知其聚也。
葬者原其起，乘其止。
善葬者，必原其，起以观势，乘其止以扦穴。几言止者，乃山川融结，奇秀之所有，非明眼莫能识也。《片玉髓》云：草上露华偏在尾，花中香味总居心。其止之谓与！或谓粘穴乘其脉之尽处为止，然则盖倚撞安可以止云。不知人正恐后世不识止处，故立为四法以乘之。夫盖者止于盖，倚者止于倚也，撞粘莫不皆然，唯观义之所在，高低正侧，何往而非止乎！
地势原脉，山势原骨，委蛇东西，或为南北。
平夷多土，陡泻多石，支之行必认土脊以为脉，城之行则求石脊以为骨。其行度之势，委蛇曲折，千变万化，本无定式，大略与丘拢之骨、冈阜之支略同。
千足为势，百尺为形。
千尺言其远，指一枝山之来势也。百尺言其近，指一穴地之成形也。
势来形止，是谓全气，全气之地，当葬其止。
原其远势之来，察其近形之止，形势既顺，则山水贵合，是为全气之地。又当求其止处而葬之，斯尽善矣。止之一字，最谓吃紧。世之葬者，不乏全气之地，但于止处则有味焉耳。夫千里来龙，五足人手，才差一指，尽废前功，纵奇峰耸拔，秀水之玄，皆不为我用矣。若得其传，知其止，则如数二三，辨黑白，人或见其莽然可左可右可移可易，而不知中间自有一定不易之法、尺寸不可迁改者。《掼》云：立穴若还裁不正，纵饶吉地也徒然。高低深浅如葬误，福变为灾起祸惩。
宛委自复，回环重复。
宛委自复，指其势而言。或顺或逆，即委蛇东西或为南北之意也。回环重复，以其形而论。层拱叠绕，即朝海拱辰之义也。全气[[地，其融结之情如此。
若踞而候也。
如人踞然不动，而有所待然。
若揽而有也。
如贵人端坐，器具华陈，揽之而有余。
欲进而却，欲止而深。
上句言拥卫之山须得趋揖朝拱，不欲其口逼冲突而不逊也。下句言潴蓄之水必得止聚渊澄，不欲其陡泻反背而无情也。
来积止聚，冲阳和阴。
来山凝结，其气积而不散；止水融会，其情聚而不流。斯乃阴阳交济，山水冲和也。
土高水深，郁草茂林。
水深沉则土壤高厚，气冲和则草木茂昌。程子曰：易谓地之美？土色光润，草木茂盛，乃其验也。
贵若千乘，富如万金。
气像尊严，若千乘之贵；拥簇繁伙，犹万金之富。
经曰：形止气蓄，化生万物，为上地也。
堂局完密，形穴止聚，则生气藏蓄于中矣。善葬者因其聚而乘之，则可以福见，在昌后裔。如万物由此气而成，化育之功，故为上地。地贵平夷，土贵有支。
支龙贵平坦夷旷，为得支之正体。而土中复有支之纹理，平缓恰软，不急不燥，则表里相应。然却有支体而得城之情性者，直如掷抢，急如绷线，谓之倒火硬木，此阳中含阴也，法当避杀，粘唇架折而葬。刻氏所谓直急则避，辐而凑檐是也。阳者为弱，本宜凑入，奈何性急，要缩下一二足，缓其急性，苟执支法插之则凶。此支龙之至难体认者，故景纯谓支龙之辨，盖言此也。
支之所起，气随而始；支所终，气随以钟。
此言平支行度体段，原其始则气势随之而行，乘其止则气脉因之而钟，观势察脉，则可以知其气之融结矣。
观支之法，隐隐隆隆，微妙玄通，吉在其中。
隐隐，有中之无也；隆隆，微妙玄通，吉在其中。其体段若盏中之酥，云中之雁，灰中线路，草蛇踪，生气行乎其间，微妙隐伏而难见，然其吉则无以加矣。
经日：地有吉气，土随而起；支有止气，水随而比。势顺形动，回复始终，法葬其中，永吉无凶。
引经以明上文支龙行度，言平夷之地，微露毛脊，圆者如浮沤，如星，如珠，方者如箱，如印，长者如玉尺，如芦鞭，曲者如几如带，方圆大小不等者如龟鱼蛙蛤，是皆地之吉气涌起，故土亦随之而凸起。及其止也，则如鸡窠旋螺之状，言形止脉尽而一水交度也。高水一寸，便可言山，低土一寸，使可言水，此支气之止，与水朋比而相为体用者也。势顺形动者，龙势顺伏而不反逆，局形活动而多盘旋，砂水钩夹，回环重复，首尾无蔽，始终有情，依法自可扦穴。
山者势险而有也，法葬其所会。
山言拢也，势虽险峻，而其中复有不险之穴，但当求其止聚融会处而葬之，则善矣。盖高拢之地，来势高大，落势雄壮，结势亦且[缺]急此[缺]之[缺]也，却有一等以陇为体而得支之情性者，大山翔舞垂下，及至平地，变为支体，谓之下山水，此阴中含职也。若不识粘葬山麓，莫不以前拖平地为璞褥，岂知其势未往，两边界水随脉而行，平平隐伏，直至堂心，其脉始尽。《天宝经》曰：凡认脉情看住绝，水若行时脉不歇。歇时须有小明堂，气止水交方是穴。后面要金气可乘，前头要合水可汇。若还凿脑而凿胸，凑急伤龙匪融结。此定穴之密语也，故当求其砂水会处，枕流而葬。阴者为强，固当缩下，奈何性缓，要插上七八寸，急其缓性，名为凑交斗煞，刘氏所谓摆缓，则入据而凑肤是也。苟执法扦之，则主败绝，此爻高陇之至难体认者。
乘者其来。
言生气之所从来，因其来而知其止，故葬者得以乘之，不使有分寸之违也。脉不离棺，棺不离脉，棺脉相就，剥花接木，法当就化生脑上，循脉看下，详认鸡迹蟹眼三文名字交牙滴断，或分十字，或不分十字，看他阴阳配与不配，用人强弱顺逆急缓生死浮沉虚实，以定加减饶借。内接生气，处扬秽气，内外符合，前后无蔽，始为真穴，一有不顺，即花假矣，此乘生气之要诀也。下言乘金穴土义同。
审其所废
谓入首废坏，真伪莫辨，故不得不详加审察也。夫天真未丧，则定穴易为力，但乘其来，即知其止。却有一等不幸为牛关践踏，上破下崩，岁久年深，或种作开垦，或前人谬扦其旁围墙拜坛，不无晦蚀，或曾为居基，益低损高，或田家取土，锄掘贼，而大八字与金鱼不可得而移易，但要龙真局正，水净砂明，当取前后左右四应，证之心目，相度酌量开井，无不得矣。盖夫一气化行支拢，随气而成形质，今既废坏莫辨，故必于废中审之，则凡所谓阴阳刚柔急缓生死浮沉虚实之理，无不了然。既得其理，则倒杖之法亦因之而定焉。
择其所相。
谓择其所相辅于我者。法当于小八字下看两肩暗翊，肩高肩低，以分阴阳作用，次视三分三合，崎急平缓，以别顺逆饶减速。尽观蝉翊之砂，虾须之水，以定葬口界限，是皆左右之所相。苟失其道，则有破肋翻斗、伤龙伤穴、伪浅伤深之患，故不得不详加审择也。下篇言相水印木义同。
避其所害。
谓避去死气，以求生气也。盖穴中之气，有刑有德，裁剪得法，则为生气，一失其道，则为死气，故不得不审而避之/何以言之？避死挨生是也。如阳脉落穴，以阴为生，阳为死。阴脉落穴，以阳为生，长为死。脉来边厚边薄，以薄为生，厚为死。双脉一长一短，以短为生，长为死。一大一小，以小为生，大为死。经秀嫩光净圆厚涌动为生，枯老臃肿破碎直硬为死。又或砂水之间，反坑斜飞，直撞刺射，皆为形煞。横过之山如枪如刀尖利，顺水可收拾为用者用之，可避去者避之，此则以眼前之所见者而论之也。又程子谓五患，刘氏谓四恶，皆在所当避也。
祸福不旋日。经曰：葬山之法若呼吸，中言应速也。
祸福之感召，捷于影响，能乘能审，能择能避，随其所感，否则为凶应矣。大要在分别阴阳以为先务。有纯阴纯阳，边阴边阳，上阳下阴，上阴下阳，阴交阳半，阳交阴半，强阳弱阴，老阳嫩阴，各有作法阴来则阳受，阳来则阴作，或入搪而斗口而凑檐。又有阳嘘阴吸这不同，顺中取逆，逆中取顺，情有盖粘，则正口顺作，情在倚撞，则架折逆受。假若阴脉落穴，放棺饶过阳达，借阳气一嘘，其气方生。阳脉落穴，放棺饶过阴边，借阴气一吸，其气方成。所谓阳一嘘而万物生，阴一吸而万物成是也。苟不识裁剪放迭之法，当嘘而吸，当吸而嘘，宜顺而逆，宜逆而顺，及夫左右吐深浅不知其诀，不能避杀挨生，则生变为杀气，纵使高下无差，左右适宜，浅深合度，犹且不免于祸，况未当于理者乎！古歌日：若还差一指，如隔万重山。艮有以也。
山之不可葬者五：气以生和，而童山不可葬也。
土色光润，草木茂盛，为地之美。今童山粗顽，土脉枯槁，无发生冲和之气，故不可葬。却又有一等山石，文理湿润，光如卵壳，草木不可立根，自然、不产，开井而得五色土穴者，是又不可以童而弃也。
气因形来，而断山不可葬也。
夫土者气之体，有土斯有气。山既凿断，则生气隔绝，不相接续，故不可葬。《青华秘髓》云：一息不来身是壳。亦是此意。然与自然跌断者则又不相侔矣。
气因土行，而石山不可葬也。
高垄之地，何莫非石，所谓山势原骨，骨即石也，石山行度，有何不可，惟融结之处不宜有石耳。夫石之当、者，焦硬而顽，麻燥而苏，或不受锄掘，火焰飞扬，肃煞之气，含烟带黑，为凶也。其余纵使有石，但使体质脆嫩，文理湿润，颜色鲜明，则无不吉矣。又有厅形怪穴隐于石间者，四畔皆石，于其中有土穴，取去土尽，始可容棺。又有顽石凿开而下有土穴，皆可入选，是未可以石为嫌也。
气以势止，而过山不可葬也。
此言横龙滔滔竟去，挽之不住，两边略有垂下，不过挠掉而已。气因势而止，穴因形而结，过山无情，其势未止，其形未往，故不可葬。却又有一等横龙滴落，正龙腰落，及夫斩关为穴者，不同也。
气以龙会，而独山不可葬也。
支龙行度，兄弟同完，雌雄并出，及其止也，城郭完密，众山贵集，方成吉穴。彼单山独龙，孤露无情，故不可葬。却又有一等支龙不生手足，一起一伏，金水行度，跌露平洋，两边借外卫送为养荫，及其止也，雌雄交度，大江拱朝或横拦，外阳远接，在乎缀纱之间，纵有阴砂，仅高一步，此又不可以孤露而弃之地。何以言之？盖得水为上，藏风次之，所以为贵也。
经曰：童断石过独，生新凶而消已福。
此复证五凶之不可用也，凡此是无所[缺]适足腐骨烂棺而已，主退败少亡痨疾，久则归于歇灭，可不慎哉！
上地之山，若伏若连，其原自天。
此言上地龙之行度体段也，大顿小伏，藕断丝连，谓之脱卸。夫大地千百里，行龙其何可穷乎，故远若自天而来也。
若水之波。
此言隐藏伏于平洋大圾之间，一望渺无涯际，层层级级，若江而之水，微风荡漾，则有轻波细纹，谓之行地水。微妙玄通，吉在其中矣。
若马之驰。
原其起，若马之奔腾，将欲止，如马之及厩。
其来若奔。
其来也，奔驰迅速，如使者之告捷。
其止若尸。
其止也，若尸居不动，无复在去意，若怀万宝而燕息。
众山朝揖，万水翕聚，
如贵人燕安休息珍[缺]，富如万金，若揽而有也。
若肯万善而洁齐。
明堂宽绰，池湖绦绕，左右前后眼界不空，若贵人坐定，珍撰毕陈食前方丈也。
若口之鼓。
口乃无底囊，今煅者引风之具即者其类也，才经鼓动，其气即盛，吉纳气之满也。
若器之贮。
如器之盛物，满而溢，言气之止聚也。
若龙若弯，或腾或盘。
若龙之般旋，蛮之飞腾，言其活动有皖蜒翔舞之体段，无破碎死蠢之形状。
禽伏兽蹲，若万乘之尊也。
来势如虎出深林，自幽而渐显气象，蹲踞而雄壮；止势如鹰落平砂，自高而渐低，情意俯伏而驯顺，气象尊严，拥护绵密，若万乘之尊也。
无光发新。
眼界轩豁，气象爽丽，神情性悦，一部精神，悉皆收摄而纳诸扩中，然而至理微纱，未易窥测，要令目击道存，心领意会，非文字之可传，口舌之可语也。《中庸》曰：人莫饮食，鲜能知未也。
朝海拱辰。
如万水之朝宗，众星之拱极，枝斗之护花朵，廊论著之副厅堂，非有使之然者，乃一气感召，有如是之翁合也。《易》云：水流湿，火就燥，云从龙，风从虎，圣人作而万物睹。其斯之谓与！
龙虎抱卫，主客相迎。
几真龙落处，左回右抱，前朝后拥，所以成其形局也。未有吉穴而无吉。案：若龙虎抱卫而主客不相应，则为花假无疑。
四势朝明，五害不亲。
四势即龙、虎、主、客也，贵乎趋揖朝拱，端正严而不刺侧，明净而不模糊。情势如此，乌有不吉？更欲不亲五害。五害者，童、断、石、独、过也。
十一不具，是谓其次。
此特指上地而言。十中有一t缺1]泥以为说，则世间无全地矣，非概论也。
海眼曰：篇中形势二字，义已了然，可见势在龙，而形在局，非俗人之所谓喝形也。奈何卑鄙之说，易惑人心，须至捆蔽，以论传论，以肓诱肓，无益反害，莫此为甚。总之道理原性广大精微，古圣先贤原为格物致知穷理尽性大学问，今人只作笼利想，故不得不以术行耳。匪直今人之术不及古人，今人之用心先不及古人之存心矣，奈何！
