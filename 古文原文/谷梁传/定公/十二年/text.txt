一、十有二年，春，薛伯定卒。
二、夏，葬薛襄公。
三、叔孙州仇帅师堕郈。
堕，犹取也。
四、卫公孟彄帅师伐曹。
五、季孙斯、仲孙何忌帅师堕费。
六、秋，大雩。
七、冬，十月，癸亥，公会齐侯盟于黄。
八、十有一月，丙寅，朔，日有食之。
九、公至自黄。
十、十有二月，公围成。
非国言围。围成，大公也。
十一、公至自围成。
何以致？危之也。何危尔？边乎齐也。
