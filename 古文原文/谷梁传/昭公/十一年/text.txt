一、十有一年，春，王二月，叔弓如宋，葬宋平公。
二、夏，四月，丁巳，楚子虔诱蔡侯般，杀之于申。
何为名之？夷狄之君诱中国之君，故谨而名之也。称时称月称日称地，谨之也。
三、楚公子弃疾帅师围蔡。
四、五月，甲申，夫人归氏薨。
五、大搜于比蒲。
六、仲孙貜会邾子，盟于祲祥。
七、秋，季孙意如会晋韩起、齐国弱、宋华亥、卫北宫佗、郑罕虎、曹人、杞人于厥憽�
八、九月，己亥，葬我小君齐归
九、冬，十有一月，丁酉，楚师灭蔡，执蔡世子友以归，用之。
此子也，其曰世子何也？不与楚杀也。一事注乎志，所以恶楚子也。
