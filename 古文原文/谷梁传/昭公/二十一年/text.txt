一、二十有一年，春，王三月，葬蔡平公。
二、夏，晋侯使士鞅来聘。
三、宋华亥、向宁、华定自陈入于宋南里以叛。
自陈，陈有奉焉尔。入者，内弗受也。其曰宋南里，宋之南鄙也。以者，不以者也。叛，直叛也。
四、秋，七月，壬午，朔，日有食之。
五、八月，乙亥，叔辄卒。
六、冬，蔡侯东出奔楚。
东者，东国也。何为谓之东也？王父诱而杀焉，父执而用焉，奔而又奔之。曰东，恶之而贬之也。
七、公如晋，至河乃复。
