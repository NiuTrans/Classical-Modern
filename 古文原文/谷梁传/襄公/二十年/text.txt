一、二十年，春，王正月，辛亥，仲孙速会莒人，盟于向。
二、夏，六月，庚申，公会晋侯、齐侯、宋公、卫侯、郑伯、曹伯、莒子、邾子、滕子、薛伯、杞伯、小邾子，盟于澶渊。
三、秋，公至自会。
四、仲孙速帅师伐邾。
五、蔡杀其大夫公子湿，蔡公子履出奔楚。
六、陈侯之弟光出奔楚。
诸侯之尊，弟兄不能以属通。其弟云者，亲之也。亲而奔之，恶也。
七、叔老如齐。
八、冬，十月，丙辰，朔，日有食之。
九、季孙宿如宋。
