一、二年，春，王正月，葬简王。
二、郑师伐宋。
三、夏，五月，庚寅，夫人姜氏薨。
四、六月，庚辰，郑伯睔卒。
五、晋师、宋师、卫宁殖侵郑。
其曰卫宁殖，如是而称于前事也。
六、秋，七月，仲孙蔑会晋荀罃、宋华元、卫孙林父、曹人、邾人于戚。
七、己丑，葬我小君齐姜。
八、叔孙豹如宋。
九、冬，仲孙蔑会晋荀罃、齐崔杼、宋华元、卫孙林父、曹人、邾人、滕人、薛人、小邾人于戚，城于虎牢。
若言中国焉，内郑也。
十、楚杀其大夫公子申。
