一、十有四年，春，王正月，季孙宿，叔老，会晋士匄、齐人、宋人、卫人、郑公孙虿、曹人、莒人、邾人、滕人、薛人、杞人、小邾人，会吴于向。
二、二月，乙未，朔，日有食之。
三、夏，四月，叔孙豹会晋荀偃、齐人、宋人、卫北宫括、郑公孙虿、曹人、莒人、邾人、滕人、薛人、杞人、小邾人伐秦。
四、己未，卫侯出奔齐。
五、莒人侵我东鄙。
六、秋，楚公子贞帅师伐吴。
七、冬，季孙宿会晋士匄、宋华阅、卫孙林父、郑公孙虿、莒人、邾人于戚。
