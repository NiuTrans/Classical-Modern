一、二十有四年，春，叔孙豹如晋。
二、仲孙羯帅师侵齐。
三、夏，楚子伐吴。
四、秋，七月，甲子，朔，日有食之，既。
五、齐崔杼帅师伐莒。
六、大水。
七、八月，癸巳，朔，日有食之。
八、公会晋侯、宋公、卫侯、郑伯、曹伯、莒子、邾子、滕子、薛伯、杞伯、小邾子于夷仪。
九、冬，楚子、蔡侯、陈侯、许男伐郑。
十、公至自会。
十一、陈针宜咎出奔楚。
十二、叔孙豹如京师。
十三、大饥。
五谷不升为大饥，一谷不升谓之嗛，二谷不升谓之饥，三谷不升谓之馑，四谷不升谓之康，五谷不升谓之大侵。大侵之礼，君食不兼味，台榭不涂，弛侯，廷道不除，百官布而不制，鬼神祷而不祀，此大侵之礼也。
