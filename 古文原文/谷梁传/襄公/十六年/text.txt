一、十有六年，春，王正月，葬晋悼公。
二、三月，公会晋侯、宋公、卫侯、郑伯、曹伯、莒子、邾子、薛伯、杞伯、小邾子于淏梁。戊寅，大夫盟。
淏梁之会，诸侯失正矣。诸侯会，而曰大夫盟，正在大夫也。诸侯在，而不曰诸侯之大夫，大夫不臣也。
三、晋人执莒子、邾子以归。
四、齐侯伐我北鄙。
五、夏，公至自会。
六、五月，甲子，地震。
七、叔老会郑伯、晋荀偃、卫宁殖、宋人伐许。
八、秋，齐侯伐我北鄙，围成。
九、大雩。
十、冬，叔孙豹如晋。
