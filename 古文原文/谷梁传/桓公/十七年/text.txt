一、十有七年，春，正月，丙辰，公会齐侯、纪侯盟于黄。
二、二月，丙午，公及邾仪父盟于趡。
三、夏，五月，丙午，及齐师战于郎。
内讳败，举其可道者也。不言其人，以吾败也。不言及之者，为内讳也。
四、六月，丁丑，蔡侯封人卒。
五、秋，八月，蔡季自陈归于蔡。
蔡季，蔡之贵者也。自陈，陈有奉焉尔。
六、癸巳，葬蔡桓侯。
七、及宋人、卫人伐邾。
八、冬，十月，朔，日有食之。
言朔不言日，食既朔也。
