一、十有一年，春，正月，齐人、卫人、郑人盟于恶曹。
二、夏，五月，癸未，郑伯寤生卒。
三、秋，七月，葬郑庄公。
四、九月，宋人执祭仲。突归于郑。郑忽出奔卫。
宋人者，宋公也。其曰人何也？贬之也。曰突，贱之也。曰归，易辞也。祭仲易其事，权在祭仲也。死君难，臣道也。今立恶而黜正，恶祭仲也。郑忽者，世子忽也。其名，失国也。
五、柔会宋公、陈侯、蔡叔，盟于折。
柔者何？吾大夫之未命者也。
六、公会宋公于夫锺。
七、冬，十有二月，公会宋公于阚。
