一、三年，春，王正月，不雨。
不雨者，勤雨也。
二、夏，四月，不雨。
一时言不雨者，闵雨也。闵雨者，有志乎民者也。
三、徐人取舒。
四、六月，雨。
雨云者，喜雨也。喜雨者，有志乎民者也。
五、秋，齐侯、宋公、江人、黄人会于阳谷。
阳谷之会，桓公委端搢笏而朝诸侯。诸侯皆谕乎桓公之志。
六、冬，公子季友如齐莅盟。
莅者位也。其不日，前定也。不言及者，以国与之也。不言其人，亦以国与之也。
七、楚人伐郑。
