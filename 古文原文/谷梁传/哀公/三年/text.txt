一、三年，春，齐国夏、卫石曼姑帅师围戚。
此卫事也，其先国夏何也？子不围父也。不系戚于卫者，子不有父也。
二、夏，四月，甲午，地震。
三、五月，辛卯，桓宫、僖宫灾。
言及，则祖有尊卑，由我言之，则一也。
四、季孙斯、叔孙州仇帅师城启阳。
五、宋乐髠帅师伐曹。
六、秋，七月，丙子，季孙斯卒。
七、蔡人放其大夫公孙猎于吴。
八、冬，十月，癸卯，秦伯卒。
九、叔孙州仇、仲孙何忌帅师围邾。
