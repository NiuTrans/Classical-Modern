一、十有七年，春，王正月，庚子，许男锡我卒。
二、丁未，蔡侯申卒。
三、夏，葬许昭公。
四、葬蔡文公。
五、六月，癸卯，日有食之。
六、己未，公会晋侯、卫侯、曹伯、邾子，同盟于断道。
同者，有同也，同外楚也。
七、秋，公至自会。
八、冬，十有一月，壬午，公弟叔肸卒。
其曰公弟叔肸，贤之也。其贤之何也？宣弒而非之也。非之则胡为不去也？曰 兄弟也，何去而之？ 与之财，则曰： 我足矣。 织屦而食，终身不食宣公之食。君子以是为通恩也，以取贵乎春秋。
