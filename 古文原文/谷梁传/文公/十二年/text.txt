一、十有二年，春，王正月，郕伯来奔。
二、杞伯来朝。
三、二月，庚子，子叔姬卒。
其曰子叔姬，贵也，公之母姊妹也。其一传曰，许嫁，以卒之也。男子二十而冠，冠而列。丈夫三十而娶。女子十五而许嫁，二十而嫁。
四、夏，楚人围巢。
五、秋，滕子来朝。
六、秦伯使术来聘。
七、冬，十有二月，戊午，晋人、秦人战于河曲。
不言及，秦、晋之战已亟，故略之也。
八、季孙行父帅师城诸及郓。
称帅师，言有难也。
