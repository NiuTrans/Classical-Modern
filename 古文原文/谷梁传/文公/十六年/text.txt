一、十有六年，春，季孙行父会齐侯于阳谷，齐侯弗及盟。
弗及者，内辞也。行父失命矣。齐得，内辞也。
二、夏，五月，公四不视朔。
天子告朔于诸侯，诸侯受乎祢庙，礼也。四不视朔，公不臣也，以公为厌政以甚矣。
三、六月，戊辰，公子遂及齐侯盟于师丘。
复行父之盟也。
四、秋，八月，辛未，夫人姜氏薨。
五、毁泉台。
丧不贰事，贰事，缓丧也。以文为多失道矣。自古为之，今毁之，不如勿处而已矣。
六、楚人、秦人、巴人灭庸。
七、冬，十有一月，宋人弒其君杵臼。
