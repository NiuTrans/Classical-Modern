木豆谓之豆，竹豆谓之笾，瓦豆谓之登。
盎谓之缶，瓯瓿谓之瓵，康瓠谓之甈。
斪属谓之定，斫谓之□，<庣斗>谓之？。
□罟谓之九罭，九罭，鱼网也。
嫠妇之笱谓之罶。
罺谓之汕。
篧谓之罩，槮谓之涔。
鸟罟谓之罗，兔罟谓之罝，麋罟谓之罞，彘罟谓之{□□}，鱼罟谓之罛。
繴谓之罿，罿，罬也。罬谓之罦，罦，覆车也。
絇谓之救。
律谓之分。
大版谓之业。
绳之谓之缩之。
彝、卣、罍，器也。
小罍谓之坎。
衣?谓之衣儿，黼领谓之襮，缘谓之纯，袕谓之?。
衣{此目}谓之襟，衱谓之裾，衿谓之袸。
佩衿谓之褑。
执衽谓之袺，扱衽谓之襭，衣蔽前谓之襜。
妇人之禕谓之缡。缡，緌也。
裳削幅谓之?。
舆革，前谓之鞎，后谓之笰；竹，前谓之御，后谓之蔽。
环谓之捐，镳谓之钀，载辔谓之轙，辔首谓之革。
餀谓之食彖，食噎谓之餲。
抟者谓之□兰，米者谓之糪，肉谓之败，鱼谓之馁。
肉曰脱之，鱼曰斫之。
冰，脂也。
肉谓之羹，鱼谓之鮨，肉谓之醢，有骨者谓之臡。
康谓之蛊，淀谓之垽。
鼎绝大谓之鼐，圆圜上谓之鼒，附耳外谓之釴，款足者谓之鬲，<鬲曾>谓之[1234]，[1234]，鉹也。
璲，瑞也。
玉十谓之区。
羽本谓之翮，一羽谓之箴，十羽谓之縳，百羽谓之緷。
木谓之虡。
旄谓之{艸罢}。
菜谓之簌。
白盖谓之苫。
黄金谓之璗，其美者谓之鏐。
白金谓之银，其美者谓之镣。
鉼金谓之钣，锡谓之鈏。
象谓之鹄，角谓之{□角}，犀谓之剒，木谓之剫，玉谓之雕，金谓之镂，木谓之刻，骨谓之切，像谓之磋，玉谓之琢，石谓之磨。
璆、琳，玉也。
简谓之毕，不律谓之笔，灭谓之点。
绝泽谓之铣。
金镞剪羽谓之鍭，骨镞不剪羽谓之志。
弓有缘者谓之弓，无缘者谓之弭。
以金者谓之铣，以蜃者谓之珧，以玉者谓之珪。
珪大尺二寸谓之玠，璋大八寸谓之琡，璧大六寸谓之宣。
肉倍好谓之璧，好倍肉谓之瑗，肉好若一谓之环。
繸，绶也。
一染谓之縓，再染谓之赬，三染谓之纁。
青谓之葱，黑谓之黝。
斧谓之黼，邸谓之柢，雕谓之琢，蓐谓之兹，竿谓之箷。
箦谓之笫。
革中绝谓之辨，革中辨谓之?。
镂，锼也。
卣，中尊也。