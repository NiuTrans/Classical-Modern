小宗伯之职，掌建国之神位，右社稷，左宗庙。兆五帝于四郊，四望、四类，亦如之。兆山川丘陵坟衍，各因其方。
掌五礼之禁令，与其用等。辨庙祧之昭穆，掌三吉凶之五服、车旗、宫室之禁。掌三族之别，以辨亲疏。其正室皆谓之门子，掌其政令。毛六牲，辨其名物而颁之于五官，使共奉之；辨六齍之名物与其用，使六宫之人共奉之；辨六彝之名物，以待果将；辨六尊之名物，以待祭祀宾客。
掌衣服、车旗、宫室之赏赐，常四时祭祀之序事与其礼。若国大贞，则奉玉帛以诏号。大祭祀，省牲，视涤濯。祭之日，逆齍，省镬，告时于王，告备于王。凡祭祀、宾客，以时将瓒果，诏相祭祀之小礼。凡大礼，佐大宗伯，赐卿大夫士爵，则傧。
小祭祀，掌事，如大宗伯之礼。大宾客，受其将币之礼□。若大师，则帅有司而立军社，奉主车，若军将有事，则与祭有司将事于四望。若大甸，则帅有司而饁兽于郊，遂颁禽。大灾，及执事祷祠于上下神示。
王崩，大肆以秬鬯渳；及重衰拱大敛、小敛，帅异族而佐；县衰冠之式于路门之外；及执事视葬、献器，遂哭之；卜葬兆，甫竁，亦如之；既葬，诏相丧祭之礼；成葬而祭墓，为位。
凡王之会同、军旅、甸役之祷祠，肄仪、为位、国有祸灾，则亦如之。凡天地之大灾，类社稷、宗庙，则为位。凡国之大礼，佐大宗伯。凡小礼，掌事，如大宗伯之仪。
