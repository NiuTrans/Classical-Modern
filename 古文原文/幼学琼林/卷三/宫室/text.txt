洪荒之世，野处穴居；有巢以后，上栋下宇。
竹苞松茂，谓制度之得宜；鸟革翚飞，调创造之尽善。
朝廷曰紫宸，禁门曰青琐。
宰相职掌丝纶，内居黄阁；百官具陈章疏，敷奏丹墀。
木天署，学土所居；紫薇省，中书所莅。
金马玉堂，翰林院宇；柏台乌府，御史衙门。
布政司称为藩府，按察司系是臬司。
潘岳种挑于满县，人称花县；于贱鸣琴以治邑，故曰琴堂。
谭府是仕宦之家，衡门乃隐逸之宅。
贺人有喜，曰门阑蔼瑞；谢人过访，曰蓬荜生辉。
美奂美轮，《礼》称屋宇之高华；肯构肯堂，《书》言父子之同志。
土木方兴曰经始，创造已毕曰落成。
楼高可以摘星，屋小仅堪容膝。寇莱公庭除之外，只可栽花；李文靖厅事之前，仅容旋马。
恭贺屋成曰燕贺，自谦屋小曰蜗庐。民家名曰闾阎，贵族称为阀阅。
朱门乃富豪之第，白屋是布衣之家。
客舍曰逆旅，馆驿曰邮亭。
书室曰芸窗，朝廷曰魏阙。
成均辟雍，皆国学之号；黉宫胶序，乃乡学之称。
笑人善忘，曰徙宅忘妻；讥人不谨，曰开门揖盗。
何楼所市，皆滥恶之物；垄断独登，讥专利之人。
荜门圭窦，系贫土之居；瓮牖绳枢，皆窭人之室。
宋寇准真是北门锁钥，檀道济不愧万里长城。
