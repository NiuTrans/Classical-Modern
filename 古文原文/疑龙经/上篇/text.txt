疑龙何处最难疑，寻得星峰却是枝。关峡从行并护托，矗矗枪旗左右随。
干上星峰全不作，星峰龙法尽虚词。与君少释狐疑事，干上寻龙真可据。
干龙长远去无穷，行到中间阳气聚。面前山水又可爱，背后护龙皆反背。
君如就此问疑龙，此是干龙迎送队。譬如赍粮适千里，岂无顿宿分内外
龙行长远去茫茫，定有参随部位长。凡有好山为干去，枝龙尽处有旗枪。
旗枪也是星峰作，圆净尖方高更卓。就中寻穴穴却无，干去未休枝早落。
枝龙身上亦可裁，半是虚花半是胎。若是虚花无朝应，若是结实护送回。
护缠尚要观叠数，一叠回来龙身顾。莫便将为真实看，此是护龙叶交互。
三重五重抱回来，此就枝龙腰上做。干龙尤自随水去，护送迢迢不回顾。
正龙身上不生峰，有峰皆是枝叶送。君如见此干龙身，的向干龙穷处觅。
君如寻得干龙穷，二水相交穴受风。风吹水劫却非穴，君如到此是疑龙。
请君看水交缠处，水外有山来会聚。翻身顾母顾祖宗，此是回龙转身处。
宛转回龙是挂钩，未作穴时先作朝。朝山皆是宗与祖，不拘千里远迢迢。
穴前诸官皆拜揖，千源万派皆朝入。此是寻龙大法门，两水夹来皆转揖。
寻龙何处使人疑，寻得星峰却是枝。枝叶乱来无正穴，真龙到处又疑非。
只缘不识两边护，却爱飞峰到脚随。飞峰斜落是龙脚，脚上生峰一边卓。
真龙平处无星峰，两边生峰至难捉。背斜面直号飞峰，此是真龙夹从龙。
一节生峰一节插，两边虽长号宽峡。峡长绕出真龙前，背后星峰又可怜。
到此孤疑不能识，请向正龙寻两边。两边起峰为护从，正龙低平最贵重。
星峰两边转前揖，揖在穴前为我用。问君州县正身龙，大浪横江那有峰。
起峰皆是两边脚，去为小xue为村落。如此寻龙看两边，两边生脚未尝偏。
正身绕却中央去，禄破文廉多作关。关门是为有大小，破禄二星外为拦。
禄存无禄作神坛，破军不破作近关。要寻大地寻关局，关局大小水口山。
大凡寻龙要寻干，莫道无星又无换。君如不识枝干龙，每见干龙多诞谩。
不知干长缠亦长，外山外水山为伴。寻龙千山远迢迢，其次五百三百里。
先就舆图观水源，两水夹来皆有气。水源自是有长短，长作军州短作县。
枝上节节是乡村，干上时时断复断。分枝劈脉散乱去，干中有枝枝复干。
凡有枝龙长百里，百里周回作一县。百里各有小干龙，两水夹来寻曲岸。
曲岸有水抱龙头，抱处好寻气无散。到此先看水口山，水KouJiao牙内局宽。
便就宽容平处觅，左右周围无空闲。断然有穴在此处，更看朝水与朝山。
朝水与龙一般远，共祖同宗来作伴。客山千里来作朝，朝在面前为近案。
如有朝迎情性真，将相公侯立可断，寻得真龙不识穴，不识穴时总空说。
识龙识穴始为真，下着真龙官不绝。真龙隐拙穴难寻，惟有朝山识幸心。
朝若高时高处点，朝若低时低处针。朝山亦自有真假，若是真时特来也。
若是假时山不来，徒爱尖圆巧如画。若有真朝来入怀，不必尖圆如龙马。
惟要低昂起伏来，不爱尖倾直去者。直去名为坠朝山，虽见尖圆也是闲。
譬如贵人背面立，与我情意不相关。亦有横列为朝者，若是横朝似衙喏。
前山横过脚分枝，枝上作朝首先下。首下作峰或尖圆，只只来朝列我前。
大作排牙小作列，如鱼骈头蚕比肩。朝余却去作水口，与我后缠两相凑。
交牙护断水不流，不放一山一水走。到此寻穴定明堂，明堂横直细推别。
横城宽抱有垣星，更以三垣论交结。交结多时垣气深，交结少时垣局泄。
长垣便是横朝班，局心便是明堂山。钩铃垂脚向垣口，北面重重尊圣颜。
大抵山形虽在地，地有精光属星次。体魂在地光在天，识得星光真精艺。
明堂惜水如惜血，穴里避风如避贼。莫令穴缺被风吹，莫使溜牙遭水劫。
问君如何辨明堂，外山抱里内平洋。也有护关亦如此，君若到此细推详。
时师每到关峡里，山水周围秀且现。踌躇四顾说明堂，妄指横山作真地。
不知关峡自周围，只是护关堂泄气。泄气之法妙何观，左右虽回外无拦。
此是正龙护关峡，莫将堂局此中看。与君细论明堂样，明堂须要精玄放。
明堂绕曲如绕绳，绕在穴前须内向。内向之水抱身横，对面抱来弓带象。
上山下来下山上，中有吉穴随形向。形若真时穴始真，形若不真是虚诳。
虚诳之山看两边，两边虚穴亦如然。外缠不转内托返，此是贵龙形气散。
龙虎背后有衣裾，此是官阑拜舞袖。虽然有袖穴不见，官不离乡任何受。
贵龙行处有毡褥，毡褥之龙富贵局。问君毡褥如何分，龙下有坪如鳖裙。
譬如贵人有拜席，又如僧道坛具伸。真龙到穴有毡褥，便是枝龙山富足。
此是神仙识贵龙，莫道肥龙多息肉。瘦龙虽是孤寒山，也有瘦龙出GaoGuan。
肥龙须作贵龙体，也有肥龙反凌替。问君肥瘦如何分，莫把雌雄妄轻议。
大戴亦尝有此言，溪谷为牝低伏蹲。冈陵为牡必雄峙，不知肥瘦有殊分。
汉儒以山论夫妇，夫山高峻妇低去。此是儒家论尊卑，便是龙家雌雄语。
大抵肥龙要瘦护，瘦龙也要肥龙御。瘦龙若有被褥形，千里封侯居此地。
敢将禹迹来问君，舆图之上要细论。寻龙论脉不论势，地势如何却属坤。
若以山川分两界，黄河川江两源派。其中有枝济与河，淮汉汀水亦长源。
干中有枝枝有干，长者入海短入垣。若以干龙论大尽，太行碣石至海门。
又有高山入韦岭，又分汝颍河流吞。南干分枝入海内，河北河东皆不背。
葱岭连绵入桂连，又入衡阳到江边。其间屈曲分臂去，不知多少枝叶繁。
又分一派入东海，又登碣石会为垣。一枝分送入海门，干龙尽在江阴坟。
若以干龙为至贵，东南沿海天中尊。如何垣星不在彼，多在枝龙身上分。
到彼枝干又难辨，枝上多为州与县。京都多是在中原，海岸山穷风荡散。
