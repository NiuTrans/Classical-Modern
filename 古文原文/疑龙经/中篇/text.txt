虽然已识枝中杆，长作京师短作县。枝中有干干有枝，心里能明口能辩。
只恐寻龙到此穷，两水夹来风荡散。也有军州并大邑，直到水穷山绝岸。
也有城隍一都会，深在山原隈僻畔。今日君寻到水穷，砂砾坦然缠护鼠。
右寻无穴在无形，无穴无形却寻转。寻转分枝上觅穴，惟见纵横枝叶乱。
也识剥换也识缠，也识护托也识断。只是孤疑难捉穴，穴若假时无正案。
到此之时心生疑，若遇高明能剖判。为君决破此疑心，枝干乱时分背面。
假如两水夹龙来，便看护缠那边回。护缠亦自有大小，大小随龙长短来。
龙长护缠亦长远，龙短护缠亦近挨。大换缠山必曲转，莫把明堂向外裁。
曲转之形必是面，背抵缠山缠水隈。缠山缠水回抱处，只恐朝山塞不开。
寻得缠护分明了，更看落头寻要妙。缠山缠水如衣屏，向前宽阔看多少。
缠山缠水作案山，只恐明堂狭不宽。山回水抱虽似面，浪打风吹崖壁寒。
请君来此看背面，水割石岩龙背转。若是面时宽且平，若是背时多陡岸。
面是平垣中立穴，局内必定朝水缓。荣纡环抱入怀来，不似背边风荡散。
君如识得背面时，枝干分明自可知。宽平大曲处寻穴，此为大地断无疑。
详看朝迎在何处，中有横过水城聚。背后缠水与山回，会合前朝水相随。
后缠抱来结水口，前头生脚来相凑。两山两水作一关，更看罗星识先后。
罗星亦自有首尾，首逆七流尾拖水。如此寻穴与寻龙，不落空亡与失踪。
称平上下左右手，的有真龙在此中。忽然数山皆逼水，水夹数山来相从。
君如看到护送山，上坡下坡事一同。初疑上坡是真穴，看来下坡亦藏风。
二疑更看上下转，山水转抱是真龙。夹龙身上亦作穴，此处恐是双雌雄。
虽然两穴分贵贱，分高分下更分中。也有真形无朝水，只看朝山与近侍。
朝水案外暗循环，此穴亦非中下地。只要案山逆水转，不爱顺流随水势。
顺流随水案无力，此处名为破城地。若是逆水作案山，关得内垣无走气。
也有真形无朝山，只要诸水聚其间。汪洋万顷明堂外，内局周围如抱环。
钩钤键闭不漏泻，内气无容外气残。外阳朝海拱辰入，内气端然龙虎安。
枝干之外识背面，位极人臣世袭官。纵绕已能分背面，面是宽平背崖岸。
假如两水夹龙来，屈曲翻身势大转。一回顿伏一翻身，一回转换一跌断。
两边皆有山水朝，两边皆有水抱岸。两边皆有穴形真，两边皆有山水案。
两边朝迎皆可观，两边明堂皆人选。两边缠护一般来，两边下手皆回转。
此山背面未易分，心下狐疑又难辨。不应两边皆立穴，大小岂容无贵贱。
只缘花穴使人疑，更看护身脚各判。莫来此处认真龙，两水夹龙龙必转。
逆转之龙有鬼山，鬼山拖脚背后环。识得背面更识鬼，识鬼之外更识官。
官鬼已向前篇说，更就此中重分别。大凡干龙行尽处，外山隔水来相顾。
干龙若是有鬼山，回转向前宽处安。凡山大曲水大转，必有王侯居此间。
也有干龙夹两水，更不回头直为地。只是两护必不同，定有护关交结秘。
干龙行尽若无鬼，须看众水聚何处。众水聚处是明堂，左右交牙锁真气。
如此明堂虽是真，锁结交牙诚可贵。问君疑龙何处难，两水之中必有山。
两山之中必有水，山水相夹是机源。假如十条山同聚，必有十水归一处。
其间一水是出门，九山同来作门户。东上看西西山好，西上看东东山妙。
南冈望见北上山，山奇水秀疑似问。北冈望见南山水，矗矗尖圆秀且丽。
君如遇见此局时，两水夹来何处是。与君更为细辨别，先分贵贱星系列。
更须参究龙短长，又看顿伏星善良。尊星不肯为朝见，从龙虽来桡棹藏。
贵龙重重出入帐，贱龙无帐空雄强。十山九水虽同聚，贵龙居中必异常。
问君如何分贵贱，真龙不肯为朝见。凡有星峰去作朝，此龙骨里福潜消。
譬如吏兵与臣仆，终朝跪起庭前伏。那有精神立自身，时师浪说同关局。
朝山护从岂无穴，轻重多与贵龙别。龙无贵贱只论长，缠龙远出前更强。
若徒论长不论贵，缠龙有穴反为良。只恐寻龙易厌倦，虽有眼力无脚力。
若不穷源论寻宗，也寻顿伏识真踪。古人寻龙寻顿伏，盖缘顿伏生尖曲。
曲转之余必生技，枝上定为小关局。譬如人行走千里，岂无解鞍并顿宿。
顿宿之所虽未住，亦有从行并部曲。顿伏移换并退卸，却看山面何方下。
移换却须寻回山，山回却有迎送还。迎送相从识龙面，龙身背上是缠山。
缠山转来龙抱体，此中寻穴又何难。古人建都与建邑，先寻顿伏认龙蛰。
升虚望楚与陟献，此是寻顿与山面。降观于桑与降原，此是寻伏下平田。
相其阴阳揆以日，南北东西向无失。乃陡南冈景与京，此是望穴识龙形。
逝彼百泉观水去，瞻俯溥原观水聚。或陡南冈与大原，是寻顿伏与龙形。
古人卜宅贵详审，经旨分明与后传。
