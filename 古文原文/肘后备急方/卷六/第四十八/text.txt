<strong>治卒误吞诸物及患方</strong>
葛氏，误吞钗方。
取薤曝令萎，煮使熟，勿切。食一大束，钗即随出。生麦菜，若节缕，皆可用。
误吞钉，及箭，金针，钱铁等物方。
多食肥羊脂，诸般肥肉等。自裹之，必得出。
吞诸珠，？，铁而鲠方。
烧弩铜令赤，纳水中，饮其汁，立愈。
误吞钱。
烧火炭末，服方寸匕，即出，《短剧》同。
又方，服蜜三升，即出。
姚氏，食中吞发，绕喉不出方。
取梳头发烧作灰，服一钱匕。
吞？，若指？。
烧鹅羽数枚，末，饮之。
吞钱。
腊月米饧，顿服半升。
又方，浓煎艾汁，服效。
附方《圣惠方》，治误吞银？子，钗子。
以水银半两服之，再服，即出。
又方，治小儿误吞针。
用磁石如枣核大，磨令光，钻作窍。丝穿，令含，针自出。
又方，治小儿误吞铜铁物，在咽喉内不下。
用南烛根，烧，细研，熟水调一钱，下之。
铁相公《箧中方》，疗误吞钱。
以磁石，枣许大，一块，含之，立出。
又方，取艾蒿一把，细锉，用水五升，煎取一升，顿服，便下。
又《外台秘要》。
取饴糖一斤，渐渐尽食之，？及钗便出。
又杨氏《产乳》。
耳头一把，以水一升，浸水中十余度，饮水愈。
孙用和方，治误吞金银，或钱在腹内，不下方。
锻石一杏核大，硫黄一皂子大，同研为末，酒调下，不计时候。
姚氏方，治食中误吞发，绕喉不出。
取已头乱发，烧作灰，服一钱匕，水调。
陈藏器云。
故锯无毒，主误吞竹木入喉咽，出入不得者。烧令赤，渍酒中，及热饮，并得。
