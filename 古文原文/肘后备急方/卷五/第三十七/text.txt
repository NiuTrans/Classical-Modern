<strong>治肠痈肺痈方</strong>
（按∶此篇仅有标题而无正文）治卒发丹火恶毒疮方第三十八（按∶此篇有文无标题照目录加）葛氏，大人小儿，卒得恶疮，不可名识者。
烧竹叶，和鸡子中黄，涂，瘥。
又方，取蛇床子合黄连二两，末。粉疮上用者，猪脂和，涂，瘥。
又方，烧蛇皮，末，以猪膏和，涂之。
又方，煮柳叶，若皮，洗之亦可，纳少盐，此又疗面上疮。
又方，腊月猪膏一升，乱发如鸡子大，生鲫鱼一头。令煎，令消尽，又纳雄黄，苦参，末，二两，大附子一枚，末。绞令凝，以敷诸疮，无不瘥，胡洽，疗？疽疥，大效。
疮中突出恶肉者。
末乌梅屑，敷之。又末硫黄敷上，燥着唾和涂之。
恶疮连痂痒痛。
捣，扁豆，封，痂落即瘥，近方。
