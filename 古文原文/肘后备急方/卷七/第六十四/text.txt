<strong>治卒服药过剂烦闷方</strong>
服药过剂，烦闷，及中毒多，烦闷欲死方。
刮东壁土少少，以水一二升和，饮之，良。
又方，于屋？下作坎，方二尺，深三尺，以水七升，灌坎中。以物扬之，令沫出，取一升，饮之，未解更作。
又方，捣蓝，取汁服数升，无蓝。，只洗青绢，取汁饮，亦得。
服药失度，心中苦烦方。
饮生葛根汁，大良，无生者，干葛为末，水服五合，亦可煮服之。
又方，吞鸡子黄数枚，即愈。不瘥，更作。
服石药过剂者。
白鸭屎末，和水调服之，瘥。
又方，大黄三两，芒硝二两，生地黄汁五升，煮取三升，分三服，得下，便愈。
若卒服药，吐不止者。
饮新汲水一升，即止。
若药中有巴豆下痢不止方。
末干姜，黄连，服方寸匕，瘥。
又方，煮豆汁一升，服之，瘥。
附方《外台秘要》，治服药过剂，及中毒烦闷欲死。
烧犀角末，水服方寸匕。
