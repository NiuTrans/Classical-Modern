<strong>治卒蝎所螫方</strong>
蝎螫人。
温汤渍之。
又方，？马苋，大蒜，又嚼干姜，涂之，佳。姚方以冷水渍螫处，即不痛。水微暖，便痛，即易水。又以冷渍故布，拓之，数易。
新效方，蜀葵花，石榴花，艾心分等。并五月五日，午时，取阴干，合捣，和水涂之螫处，立定。二花未定，又鬼针草，？汁敷之，立瘥。
又黄丹醋涂之，又生乌头末，唾敷之。嚼干姜，涂之。又麝？，封之，温酒，渍之，即愈。
附方孙真人《食忌》，主蝎螫。
以矾石一两，醋半升，煎之。投矾末于醋中，浸螫处。
又《胜金方》，乌头末少许，头醋调，敷之。
又钱相公《箧中方》，取半夏以水研，涂之，立止。
又《食医心镜》，以醋磨附子，敷之。
又《经验方》，以驴耳垢敷之，瘥。崔给事传。
《广利方》，治蝎螫人，痛不止方。
楮树白汁，涂之，立瘥。
