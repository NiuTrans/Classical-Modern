五年，无终子嘉父使孟乐因魏庄子纳虎豹之皮以和诸戎。公曰： 戎、狄无亲而好得，不若伐之。 魏绛曰： 劳师于戎，而失诸华，虽有功，犹得兽而失人也，安用之？且夫戎、狄荐处，贵货而易土。予之货而获其土，其利一也；边鄙耕农不儆，其利二也；戎、狄事晋，四邻莫不震动，其利三也。君其图之！ 公说，故使魏绛抚诸戎，于是乎遂伯。
