鄢之役，荆压晋军，军吏患之，将谋。范匄自公族趋过之，曰： 夷灶堙井，非退而何？ 范文子执戈逐之，曰： 国之存亡，天命也，童子何知焉？且不及而言，奸也，必为戮。 苗贲皇曰： 善逃难哉！ 既退荆师于鄢，将谷，范文子立于戎马之前，曰： 君幼弱，诸臣不佞，吾何福以及此！吾闻之， 天道无亲，唯德是授。 吾庸知天之不授晋且以劝楚乎，君与二三臣其戒之！夫德，福之基也，无德而福隆，犹无基而厚墉也，其坏也无日矣。 
