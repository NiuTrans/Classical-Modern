文公即位二年，欲用其民，子犯曰： 民未知义，盍纳天子以示之义？ 乃纳襄王于周。公曰： 可矣乎？ 对曰： 民未知信，盍伐原以示之信？ 乃伐原。曰： 可矣乎？ 对曰： 民未知礼，盍大蒐，备师尚礼以示之。 乃大蒐于被庐，作三军。使郤縠将中军，以为大政。郤溱佐之。子犯曰： 可矣。 遂伐曹、卫，出谷戍，释宋围，败楚师于城濮，于是乎遂伯。
