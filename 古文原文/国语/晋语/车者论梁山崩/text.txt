梁山崩，以传召伯宗，遇大车当道而覆，立而辟之，曰： 避传。 对曰： 传为速也，若俟吾避，则加迟矣，不如捷而行。 伯宗喜，问其居，曰： 绛人也。 伯宗曰： 何闻？ 曰： 梁山崩而以传召伯宗。 伯宗问曰： 乃将若何？ 对曰： 山有朽壤而崩，将若何？夫国主山川，故川涸山崩，君为之降服、出次、乘缦、不举，策于上帝，国三日哭，以礼焉。虽伯宗亦如是而已，其若之何？ 问其名，不告；请以见，不许。伯宗及绛，以告，而从之。
