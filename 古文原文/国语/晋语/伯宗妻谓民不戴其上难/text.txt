伯宗朝，以喜归。其妻曰： 子貌有喜，何也？ 曰： 吾言于朝，诸大夫皆谓我智似阳子。 对曰： 阳子华而不实，主言而无谋，是以难及其身。子何喜焉？ 伯宗曰： 吾饮诸大夫酒，而与之语，尔试听之。 曰： 诺。 既饮，其妻曰： 诸大夫莫子若也。然而民不能戴其上久矣，难必及子乎！盍亟索士整庇州犁焉。 得毕阳。
及栾弗忌之难，诸大夫害伯宗，将谋而杀之。毕阳实送州犁于荆。
