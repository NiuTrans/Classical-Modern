秦后子来奔，赵文子见之，问曰： 秦君道乎？ 对曰： 不识 。文子曰： 公子辱于敝邑，必避不道也。 对曰： 有焉。 文子曰： 犹可以久乎？ 对曰： 鍼闻之，国无道而年谷和熟，鲜不五稔 。文子视日曰： 朝夕不相及，谁能俟五！ 文子出，后子谓其徒曰： 赵孟将死矣！夫君子宽惠以恤后，犹恐不济。今赵孟相晋国，以主诸侯之盟，思长世之德，历远年之数，犹惧不终其身，今忨日而㵣岁，怠偷甚矣，非死逮之，必有大咎。 冬，赵文子卒。
