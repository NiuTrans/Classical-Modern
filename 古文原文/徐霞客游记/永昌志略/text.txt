汉永昌郡，元为大理金齿等处宣抚司，总管置司治于永昌，后改为宣慰使司都元帅府。洪武十五年平云南，前永昌万户阿凤率其众诣指挥王贞降附，仍置永昌府，立金齿卫。
十六年六月，麓川彝叛，屠屠杀其城。二十三年，省府，改金齿卫为金齿军民指挥使司。从指挥使胡渊请也。于是遂名金齿，不名永昌，而实非金齿之地，如澜沧江在永昌，而澜沧卫在北胜，各不相蒙。盖国初立卫，经理皆出武臣，故多名实悖戾背耳。景泰中设镇守，弘治二年设金腾道。嘉靖元年巡抚何孟春、郴州籍，江阴人。巡按御史陈察常熟人。疏革镇守，设永昌府，立保山县，改金齿指挥使司为永昌卫府，领州一腾越县二，保山、永平。仍统潞江安抚司、凤溪、施甸二长官司。
保山编户十里。又城北彝民曰 喧 ，共十五；城南彝民曰 寨 ，共二十八。
洪武三十三年，改腾冲守御千户所隶金齿司。正统十四年，升为腾冲军民指挥使司，与金齿并。嘉靖二年，复置州，隶永昌府，改指挥使司为腾冲卫，州名腾越。在府城南三百六十里，以地多藤，元名藤州。
永平，即东汉之博南县。以山名。洪武初隶永昌府。三十二年，改府为金齿指挥司，属指挥司管辖。嘉靖二年，复府，仍属府。在府东一百七十里。潞江安抚司，在城西南一百三十里。元柔远路，国初柔远府，永乐九年立安抚司。
凤溪长官司，在城东二十五里。施甸长官司，在城南一百里。唐银生府北境，元为石甸，后讹为施甸。
