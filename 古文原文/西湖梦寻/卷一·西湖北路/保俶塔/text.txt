宝石山高六十三丈，周一十三里。钱武肃王封寿星宝石山，罗隐为之记。其绝顶为宝峰，有保ㄈ塔，一名宝所塔，盖保ㄈ塔也。宋太平兴国元年，吴越王?，闻唐亡而惧，乃与妻孙氏、子惟?、孙承?入朝，恐其被留，许造塔以保之。称名，尊天子也。至都，赐礼贤宅以居，赏赉甚厚。留两月遣还，赐一黄袱，封识甚固，戒曰： 途中宜密观。 及启之，则皆群臣乞留ㄈ章疏也，ㄈ甚感惧。既归，造塔以报佛恩。保ㄈ之名，遂误为保叔。不知者遂有 保叔缘何不保夫 之句。
ㄈ为人敬慎，放归后，每视事，徙坐东偏，谓左右曰： 西北者，神京在焉，天威不违颜咫尺，ㄈ敢宁居乎！ 每修省入贡，焚香而后遣之。未几，以地归宋，封ㄈ为淮海国王。其塔，元至正末毁，僧慧炬重建。明成化间又毁，正德九年僧文镛再建。嘉靖元年又毁，二十二年僧永固再建。隆庆三年大风折其顶，塔亦渐圮，万历二十二年重修。其地有寿星石、屯霞石。去寺百步，有看松台，俯临巨壑，凌驾松抄，看者惊悸。
塔下石壁孤峭，缘壁有精庐四五间，为天然图画图。
黄久文《冬日登保ㄈ塔》诗：
当峰一塔微，落木净烟浦。日寒山影瘦，霜泐石棱苦。
山云自悠然，来者适为主。与子欲谈心，松风代吾语。
夏公谨《保ㄈ塔》诗：
客到西湖上，春游尚及时。石门深历险，山阁静凭危。
午寺鸣钟乱，风潮去舫迟。清樽欢不极，醉笔更题诗。
钱思复《保ㄈ塔》诗：
金刹天开画，铁檐风语铃。野云秋共白，江树晚逾青。
凿屋岩藏雨，粘崖石坠星。下看湖上客，歌吹正沉冥。
