孤山何以祠陆宣公也？盖自陆少保炳为世宗乳母之子，揽权怙宠，自谓系出宣公，创祠祀之。规制宏厂，吞吐湖山。台榭之盛，概湖无比。炳以势焰，孰有美产，即思攫夺。旁有故锦衣王佐别墅壮丽，其孽子不肖，炳乃罗织其罪，勒以献产。捕及其母，故佐妾也。对簿时，子强辩。母膝行前，道其子罪甚详。子泣，谓母忍陷其死也。母叱之曰： 死即死，尚何说！ 指炳座顾曰： 而父坐此非一日，作此等事亦非一日，而生汝不肖子，天道也，汝死犹晚！ 炳颊发赤，趣遣之出，弗终夺。炳物故，祠没入官，以名贤得不废。隆庆间，御史谢廷杰以其祠后增祀两浙名贤，益以严光、林逋、赵忭、王十朋、吕祖谦、张九成、杨简、宋濂、王琦、章懋、陈选。会稽进士陶允宜以其父陶大临自制牌版，令人匿之怀中，窃置其旁。时人笑其痴孝。
祁彪佳《陆宣公祠》诗：
东坡佩服宣公疏，俎豆西冷?藻香。
泉石苍凉存意气，山川开涤见文章。
画工界画增金碧，庙貌巍峨见?皇。
陆炳湖头夸势焰，崇韬乃敢认汾阳。
