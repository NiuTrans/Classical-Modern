九溪在烟霞岭西，龙井山南。其水屈曲洄环，九折而出，故称九溪。其地径路崎岖，草木蔚秀，人烟旷绝，幽阒静悄，别有天地，自非人间。溪下为十八涧，地故深邃，即缁流非遗世绝俗者，不能久居。按志，涧内有李岩寺、宋阳和王梅园、梅花径等迹，今都湮没无存。而地复辽远，僻处江干，老于西湖者，各名胜地寻讨无遗，问及九溪十八涧，皆茫然不能置对。
李流芳《十八涧》诗：
己酉始至十八涧，与孟?、无际同到徐村第一桥，饭于桥上。溪流淙然，山势回合，坐久不能去。予有诗云： 溪九涧十八，到处流活活。我来三月中，春山雨初歇。奔雷与飞霰，耳目两奇绝。悠然向溪坐，况对山嵯や。我欲参云栖，此中解脱法。善哉汪子言，闲心随水灭。 无际亦有和余诗，忘之矣。
