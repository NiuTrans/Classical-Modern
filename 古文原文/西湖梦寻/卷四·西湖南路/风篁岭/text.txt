风篁岭，多苍Υ{?条}?，风韵凄清。至此，林壑深沉，迥出尘表。流淙活活，自龙井而下，四时不绝。岭故丛薄荒密。
元丰中，僧辨才淬治洁楚，名曰 风篁岭 。苏子瞻访辨才于龙井，送至岭上，左右惊曰： 远公过虎溪矣。 辨才笑曰：
 杜子有云：与子成二老，来往亦风流。 遂造亭岭上，名曰 过溪 ，亦曰 二老 。子瞻记之，诗云： 日月转双毂，古今同一丘。惟此鹤骨老，凛然不知秋。去住两无碍，人土争挽留。去如龙出水，雷雨卷潭秋。来如珠还浦，鱼鳖争骈头。
此生暂寄寓，常恐名实浮。我比陶令愧，师为远公优。送我过虎溪，溪水当逆流。聊使此山人，永记二老游。 
李流芳《风篁岭》诗：
林壑深沉处，全凭{?条}?迷。片云藏屋里，二老到云栖。
学士留龙井，远公过虎溪。烹来石岩白，翠色映玻璃。
