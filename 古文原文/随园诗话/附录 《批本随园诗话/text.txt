鄂西林以寒士起家，深于阅历，能容众，能知人，由举人初为拜唐阿，贫甚，因世宗在藩邸相识，为心膂中第一人。其督云贵改土归流一事，非君臣俱有大本领，而又深相知合者，不能办到。曾见其小照，身长骨大，方面长髯。生五子，四为督抚，最少者鄂忻(原按，一作 圻 。见《清史稿，一0二三六页。)为侍郎。晚年不为高宗所喜，今已式微。其孙虽袭伯爵，一无出息，不免冻饿。高宗云；是皆鄂尔泰之造孽所致也。(见《诗话，卷一第一条)冢宰厢黄旗人，富察氏，于忠勇公为疏族侄。(见《诗话，卷一第一三条)
蒋心余与其同年彭芸楣，皆江西人，一时才名并称。彭性奸巧，有口才，又善事当道，遂置身协办。蒋性恃才骄物，又为彭嫉，郁郁不起。(见《诗话，卷一第三一条)
蔡将军毓荣所娶，即吴三桂妾。(见《诗话，卷一第三四条)
勇本宁夏人，叛臣王辅臣之将，弃王采归，入正黄旗汉军籍。英王者，太宗第八子，名阿济格。邓之诚批云：十二子，非八子。(见(诗话，卷一第三七条)
某相国者，明珠也。(见《诗话》卷一第五四条)
清端，山西人。襄勤，厢红旗汉军人。(见《诗话》卷一第五六条)
乾隆五十五六年间，见有抄本《红楼梦》一书。或云指明珠家，或云指傅恒家。书中内有皇后，外有王妃，则指忠勇公家为近是。(见《诗话，卷二第二三条)
乾隆辛亥，余省亲福建，见梦楼于京口。留饭听戏，三日而别。其演戏用家乐约三十人，外有女子四人。所演{西楼记》、《长生殿》
俱精。而梦楼僧帽儒衣朱履，兴复不浅。(见《诗话，卷二第三一条)
李香林，名奉翰，其尊人名洪。(原按：《清史稿，卷三百二十五第一
O八五六页《李宏传一O八五七页《李奉翰传》，一O八五九页《李亨特传，
均作 宏 。)(见《诗话，卷二第三六条)
方敏悫为简亲王府书记。后随征，奏保中书。遂遭大用。(见《诗话，卷二第四七条)
刘侍郎，山西洪洞进士，家资巨万，以布商起家，至今人呼之为 梭布刘 。(见《诗话，卷二第五九条)
余见曹子建自书《丰乐碑》墨迹，半隶半真。成容若家藏物也。
(见《诗话，卷二第七一条)
尹太保性宽厚，四督江南，民情贴服。继之者高公晋，亦得民心，然屡患河决。再继之者萨公载，以同知升至总督，日惟饮酒斗牌而已。后革职。死于河工。(见《诗话，卷三第四O条)
某侍郎，盖谓朱石君也。(见《诗话，卷三第五八条)
归愚尝选《国朝诗别裁》，第一首即登钱谦益《团扇篇》，诗既不佳，人又不可，至遭纯庙严旨切责。(见《诗话，卷三第七四条)
噶礼后竟以母送忤逆赐死。至今俗云： 噶礼妈，乱儿达。 (见《诗话，卷四第三六条)
康亲王即礼亲王。(见《诗话，卷四第六七条)
通榜法，自康熙中年至乾隆三四十年间，仍效用之。(见(诗话，卷四第七三条)
初之朴，亦山东人，其始元朝色目也。作江西粮道，与巡抚陈淮不睦，遂告病归。其子彭龄，后以御史试差，路经山东，据乡亲典吏之言，风闻入奏，陈淮至抄家革职，罚银十万，无力完缴，遂发伊犁四年。至嘉庆亲政，始赦回。初彭龄者，寓险诈于正直之小人也。(见《诗话，卷五第三五条)
无耻淫妇，余所深知。(见《诗话，卷五第四九条)
翻译《金瓶梅》，即出徐蝶园手。其满汉文为本朝第一。蝶园姓舒穆鲁，满洲正白旗人。然于开国功臣正黄旗之杨古利，虽亦姓舒穆鲁，非一族也。(见《诗话，卷五第五O条)
孙渊如学问甚博，而品行不佳。(见《诗话，卷五第六O条)
朱诗名海禺，诗集甚多，而皆平平。纪晓岚、王梦楼盛推之，是皆钱之所使也。(见《诗话，卷五第六五条)
李，江西人。时吾近族巴延三为粤督，李见其忠厚无能，遂一意以地方事自任，公正廉明，广东大治。上以为巴公之能，大见宠用。(见《诗话，卷六第六二条)
开山通河，费数百万，江南民力，三十年未能复元。此尹公之弊政也。(见《诗话》卷六第八六条)
高溥、卢见曾也。(见《诗话，卷六第八七条)
尹文端有子十余人，似村系奏明随任帮办家务者。明我斋义自幼至老，充当侍卫，并未隐退。环溪别墅在西直门外，俗呼 三贝于花园 ，即我斋之岳也。(见《诗话，卷七第一O条)
嘉庆十七年，西北有星一片，杂碎不辨，其光芒拖长数尺，钦天监亦不以闻。至次年九月十五日，忽有林清之变，继以滑县之逆，迨平定后，此星没矣。(见(诗话，卷七第一六条)
乾隆年间，书法首推成亲王，由赵而王而欧、米，放浪不平，迄于不佳。次则刘石庵，学赵最深，次学钟繇，全是皮毛，远不如介庵和尚及梁嗽也。此外，罗原汉、梁同书均能自立一帜者。(见《诗话，卷七第三五条)
明仁系明我斋之胞兄。(见《诗话，卷七第四九条)
古刺水余家藏颇多，亦不甚贵重。其罐则外铁而内金。此西洋贡物，即花露水之流，尚有古刺油，亦与丁香薄荷油等。其水并非一色，有可饮者，有可浴者，且有真假之分。大约贡自西洋者为真，永乐朝命天主堂仿造者为假。(见(诗话，卷七第五九条)
 越窑 、 柴窑 之色，俱未恰可。惟明 宜窑 之霁蓝，则真有雨过天青色矣，然尚不及霁红为佳。当日只成一次。圣祖尝仿之，名曰 郎窑 ，今不可得。至雍正之 年窑 ，则年希尧监造，逊 郎窑 甚远。(见《诗话》卷七第六O条)
程鱼门家世业盐，拥资巨万，晚岁家中落，余犹及见之，长髯细目，磊落潇洒，实正人也。(原按：汲修主人《啸亭杂录，云：程鱼门编修晋芳，新安人。治盐。两淮殷富，程氏尤豪侈，多蓄声伎狗马。先生独悄悄好儒，罄资购书五万卷，招致多闻博学之士，与共讨论，屡试不售。亡何，盐务日亏折，而舟车仆从之费颇不赀，家中落。年已四十余。癸未纯庙南巡，先生献赋，特授内阁中书，再举辛卯进士，改吏部文选司主事。未几，上开四库全书馆，大臣举先生为纂修官，议叙改翰林院编修。先生大喜过望。好周济戚友，求者应，不求者或强施之。付会计于家奴，一任盗侵，以故负券如山积。势不能支，祈假赴陕中毕中丞沅处，冒暑至署，未半月卒，人皆惜之。)(见《诗话，卷七第七六条)
朱孝纯运使之次子朱尔松额，以中书在军机处行走，因漏言于总督岳勒保，致出军机。日与和九爷游，吏部郎中和积额将田园悉数换与和九爷，代捐知府。次年，选得广东知府，而家贫矣。行至扬州，客死。适淮安有知府王伸汉谋杀李毓昌之案，地方官不敢承担，遂至验尸，停柩半年，始得归。此亦自取苦也。(见《诗话》卷七第八二条)
中丞阿公者，阿思哈也。阿官广东日，尝买一妾。妾携女年方四五岁，甚美，遂留养之。后十余年，而和绅有女，丑，且眇一目，欲婚于德定圃之子英和。恐其不愿，求上为主婚。德因驰赴阿公，求此养女为予妇。明日，上果召见，问及婚事。奏云：已与阿思哈有成议矣。乃已。其后定圃官礼部尚书，因祭天坛，天灯不起，革职，盖和坤之修怨也。(见《诗话，卷八第一二条)
总宪邵自昌之父也。(见《诗话，卷八第三二条)
春台一穷翰林，即任试差，不过得一二千金，遽买南妾一人，日日食鲜鱼活虾，瓦鸭火腿，绍兴酒，龙井茶，何以养之?余见汉军蒋攸钴，本籍宝坻，其先人因田文镜提拔，遂登仕版。由甲辰翰林起家，至总督。其家妇女缠足，饮食日用，悉仿南人。调任直隶，以原籍宝坻辞。内用尚书，例兼都统，以不识清文辞。此尤纵欲丧心者也。(见《诗话，卷八第三五条)
补山奔走和坤、福康安两家之门，遂至富贵。二人势败，仁宗御极，立即抄家革爵，逐出旗籍。一子贫无所归。(见《诗话，卷八第三六条)
大将军者，兆惠也。(见《诗话，卷八第三八条)
尹公诸子，庆三爷实为通才。其子文鹤充銮仪侍卫，贫极而亡。(见《诗话，卷八第四O条)
永公官台湾道，甚贫。乾隆丙午林爽文之乱，因公伏法。时台湾府杨廷理以万金馈福康安，竟得逍遥事外。(见《诗话》卷八第六五条)
其后刺史见子才所选《子不语》，有《李香君荐卷》一段，彼此口角可笑。(见《诗话，卷八第七七条)
田文镜，宝坻人，世宗藩邸庄头也。(见《诗话，卷八第八五条)
南塘居士，相城人。(见《诗话》卷入第九O条)
归愚受知，皆因鄂中堂之《南邦黎献集》。(见《诗话，卷九第一七条)
所生子名维甸。(见《诗话，卷九第三一条)
傅文忠本不识字，何由知诗?于才《诗话》中之与鄂文端、傅文忠论交，皆借以吓骗江浙酸丁寒士，以自重声气耳。郑板桥、赵雪松(按：当为 赵云松 之误。)作文贱之。不足取也。(见《诗话，卷九第四O条)
宜城梅生秋闱下第，以阮亭铭砚及成亲王《D陆争坐位论》一册，售二十金于余。余族人桂香东携以示王。王大惊，为跋于后，凡千余言。有云： 此册之妙，胜我十倍。使我再写十年。未必能及。乃仍假我名，惭不可忍。 香东来告，且云成王有留之意。遂因香东与之。此亦假名之奇遇也。(见(诗话，卷九第六六条)
板桥时文新奇，画并不佳，诗却在于才之上。惟好男风，是其劣迹。(见《诗话，卷九第七四条)
余记十一岁时，家君方任江宁藩司。一日，随业师黄望庭先生往隐仙庵上，吃桂花栗子。道士善弈，先生与对局。弈竟，同到随园。子才出迎，款待甚周。时年六十余，康健如少壮。面麻而长，微须已半白，身高五尺余。园中窗嵌玻璃，皆紫蓝各色。肴馔精雅，吃面四碗而散。乾隆辛亥，余年二十岁，以三等侍卫乞假省家君于闽督任，再过随园。子才时往苏州，比到苏州相见，于才已七十六岁。向余索诗。答以不会作诗，深为惋惜。令伊女弟子作点心两盘，酱葱蒸鸭一盘，蛏干烂肉一盘为赠。余馈以四十金而别。比嘉庆己卯，三过随园，则荒为茶肆矣。邓之诚批云：己卯为二十四年，距子才之殁二十二年。(见《诗话，卷九第七八条)
余自落魄以来，落职远谪，沿途受恩者，如宜四制军，书六中堂、永六制军、广九中丞，皆念旧雨。至若保三中堂，则更若慈母之护惜婴儿，使万里生还，骨肉完聚，每一念及，望空拜叩不已。(见《诗话，卷九第一OO条)
乾隆五十六年，余饮于高庙，正值菊花盛开。据云： 当年能月月见花。自亮一去世，止自八月至腊月有花，他月不能矣。 (见《诗话，卷一O第三条)
赵损之之子秉冲，官户部侍郎，在南书房多年。生二子：长赵荣，官编修，次赵林，捐知县。其后秉冲与荣相继殁，林得狂病，一贫如洗，四处依人，竟不知流落何所也。又，秉冲有侄炳，官御史，巡视东城。城外某庙中，住旗人某甲父子，其于事父极孝。会夏日父病死，子告僧曰，我将入城领恩赏银，并向碓坊贷钱，以办丧事。又以天气炎热，停尸庙中，无人看守，遂于井旁浅土埋之。事为炳闻，竟以某甲活埋其父入奏，凌迟处死。炳旋升给事中。次年，典试福建归，甫入户，自批其颊，口称某甲索命，夜半而卒。(见《诗话，卷一O第三三条)
承恩寺瓶儿辣菜极佳，萝卜鲞尤妙。(见《诗话9卷一O第四七条)
鱼门人品重，较江、洪、汪、鲍诸商，有主仆之分。(见《诗话，卷一O第七四条)
已未，余同浦、钱两家兄弟共九人，自塞外归，至洛阳，盘桓五日。浦、钱两家，由开封回南，余兄弟渡孟津北归京师。时十月，惜非牡丹时耳。(见《诗话，卷一O第九一条)
此等诗话，直是富贵人家作犬马耳。毕秋帆家本棉花巨商，以乾隆年中通榜，中举，由中书值军机处，继至大魁，皆于敏中等之力。(通榜之弊，至嘉庆中朱硅、汪延珍主试始减。)毕太夫人诗既不佳，事无可记，选之何为?所以郑板桥、赵松雪(按：据前乃 赵雪松 ，实为赵云松之误。)斥袁子才为斯文走狗，作记骂之，不谬也。(见《诗话，卷一一第一条)
毕秋帆高身长面，类山东人。最爱演剧，暑中仆从官亲，即戏班脚色，而小旦尤多，皆其姬妾之戚也。秋帆为人却浑厚，善于应酬，风流则有之，功勋则不敢许也。其先世以棉花卖买起家，出于相国敏中门下。后又寄和相国坤门下，遂至督抚。和坤败后，抄家夺谥，一败涂地，后人亦无继起。子才称其诗比梅村，奉承太过，秋帆亦必不敢当。(见《诗话》卷一一第三条)
荆州水患，系乾隆己酉年事。秋帆《荆州述事》诗，不叙水患之由。其于梅调元之冤狱，未知若何也。(见{诗话)卷一一第四条)
胡云坡原不能诗。(见(诗话，卷一一第一三条)
法时帆系蒙古人，非满洲人。乾隆庚子进士。初名运昌，因用国书书之，与 云长 同，奉旨改今名。其人诗学甚佳，而人品却不佳。铁冶亭辑八旗人诗为《熙朝雅颂集》，使时帆董其事。其前半部，全是白山诗选，后半部则竟当作卖买做。凡我旗中人有势力者，其子孙为其祖父要求，或为改作，或为代作，皆得入选。竟有目不识丁，以及小儿女子，莫不滥厕其间。(见《诗话，卷一一第一五条)
鄂文端云： 学问阅历，皆能治世，惟从学问中来者细，从阅历中来者粗。 此语每每以之入奏。(见《诗话》卷一一第一七条)
余十二岁随家母到随园三次。饭后，见其太夫人，并其妾四人，皆不美。同声报怨 此处不好，四面无墙，闹鬼闹贼，人家又远。买食物皆不方便。鸱鹗豺狼，彻夜叫唤，不能安睡 云云。亦可笑电。(见《诗话，卷一一第三O条)
吾亲友中如鄂二爷祥，乃祖乃父及其本身，皆司户部银库，家资百万，惟知养鹰养马，饮食嬉游，从不顾恤亲友。未及十年，产业一空。与余堂兄志书行为相似。志书年未五十，以贫死。有子六人，无所得食，惟作贼而已。(见《诗话，卷一二第六条)
己卯，余过高邮，曾至文游台及秦家花园。(见《诗话，卷一二第二八条)
雅雨为人，目空一切，江南才薮，其许可者寥寥。尹制军深忌之。其后得祸，亦尹之力也。余尝在纪晓岚家见其全集，用笔灵动，学力极深。雅雨深鄙子才，故子才亦恨之。(见《诗话，卷一二第早六条)
总宪幼时，曾在西湖为僧。(见《诗话，卷一二第四一条)
春圃名鉴。(见《诗话，卷一二第四九条)
己卯，余询温州太守刘公，坐筵之风，已禁二十余年矣。邓之诚批云：坐筵之风，今山西大同有之。予于大同属口泉镇，一日而闯三席。(见《诗话，卷一二第九三条)
李侍尧汉军人，前明最初迎降总兵李水芳之后，由骁骑校升至督抚。身不满五尺，勇敢有为，到处贪婪，犯斩罪者三次。以背疮发，终于闽督，年七十余。(见《诗话，卷一二第九六条)
两主试者：礼部侍郎邓钟岳，山东东昌人，辛丑状元，詹事府詹事叶一楝，江西新建人，丙辰进士。(见《诗话，卷一三第九条)
似村直不会作诗，较庆三爷有天渊之隔。(见《诗话》卷一三第三四条)
峨园，方正人，其子直望，乃一纨挎，卒陷大祸。(见《诗话，卷一三第三九条)
凡石中有水者，皆谓之空青，余见之甚多。旧藏水晶空青，内有鱼形，为庆十爷持去，送皇八子仪亲王。庆十爷为尹文端公第十于。(见《诗话，卷一三第五O条)
钱千秋，即苏班中所演钻狗洞者也。千秋为牧斋弟子。(见《诗话》卷一三第五一条)
三投酒者，即今蒙古所谓波尔打拉酥是也。初投者，谓之阿尔占。再投者，谓之廓尔占。三投者，谓之波尔打拉酥。其法以羊胎和高梁造者，今亦不易也。见喀尔喀王成哀札卜所进《元史源流》。张尔田批云：塔刺孙，蒙古语，酒也。打拉酥即塔刺孙译音。波尔打拉酥，今{蒙古源流》无此语。(见《诗话，卷一三第五二条)
江鹤亭名春，为扬州盐商，牌号 广达 。以上四次南巡报效，赏布政司衔。(见《诗话，卷一三第五五条)
茅名元铭，丹徒人，壬辰进士。(见《诗话，卷一三第六六条)
国初郑亲王平江南，携来女子以百计，皆福主宫人及教坊中人，非民间妇女也。(见《诗话，卷一三第七五条)
蒋二爷豆腐，余亦吃过。其中火腿杂物，不必言矣，而以油炸鬼炒者为最奇。(见《诗话，卷一三第七九条)
壬戌，余得一砚，背有小字真书云： 好物坚留七百载，墨磨人去又磨来。 款署： 北宋砚，为香光宗伯所赠。崇祯壬申四月，权斋识。 (见《诗话，卷一四第八条)
公滋介休一任三十万，饱则远扬，何必再出?(见《诗话，卷一四第一四条)
冬友先生与余尝会于汴抚毕秋帆座上，面赤身不高，须发全白，说言爽快。尝问余： 爱听戏否? 余答以： 爱听抚台班戏。 先生怫然曰： 这都听得俗极了。 秋帆随云： 我新排噬长生殿》戏，中秋节接尔来听。 时余年十二岁，家君方官汴藩。(见《诗话》卷一四第三七条)
子才此语太觉荒唐，高诗如何驾新城而上?(见《诗话》卷一四第六一条)
庆四爷一生糊涂，惟 见人吃莲子有感 一语尚趣。(见《诗话》卷一四第六八条)
赵、蒋二人，胸襟学力，均不及王梦楼。而赵又不如蒋。(见《诗话》卷一四第七四条)
十四公子名庆禧，庆保系十三公子。庆禧官至总兵，与余同岁。(见《诗话》卷一四第八五条)．
蒙古风俗，每辰熬茶毕．，将一勺出户，向东南奠之，跪诵经语一句，谓之哈拉哈乌敦，译言天门星也，即灵星。(见《诗话，卷一五第一七条)
京师鸡毛炕，专为乞丐而设，冬夜无火，以鸡毛围身，相倚而睡。鸡毛每筐值一二文，店钱则四文而已。(见(诗话》卷一五第三九条)
余闻高文良酸俗异常。(见《诗话9卷一五第六三条)
乾隆丙午，台湾之役，赵云松在李侍郎幕，并未到台。(见《诗话卷一五第七二条)
王大司农名际华。(见《诗话，卷一五第七三条)
嘉庆初，厨子陈德乘上入宫，持刀直奔御轿前，亦大奇事。(见《诗话，卷一六第二条)
本朝入关，其迎降者，岂独芝麓一人?且当李自成破北京时，冯铨领班，已先叩降闯贼于武英殿矣。(见《诗话，卷一六第一O条)
子未，山东德州人。(见(诗话，卷一六第二九条)
程中丞，河南上蔡县人，康熙辛丑探花。(见《诗话，卷一六第三二条)
朱考亭，名拭。(东坎按：批语误，宋理学家朱熹，人称考事先生。原文谓 注书与朱于不合 ，可证o)(见《诗话，卷一六第三三条)
王午堂名集，汉军正红旗人，并无世袭。且世职中，亦无 冠军 之官。午堂为人极酸俗。(见《诗话，卷一六第三八条)
余五弟先患肋下一疖，月余，奇渴，饮水数石，竟于十一月十五日卒。(见《诗话，卷一六第四二条)
昆明湖活鱼活虾，较江南尤美。夜夜有人窃取，须五更往买，家中先一日预备鸡汁。余住班西苑，饱尝此味。湖旁有青龙桥，上有茶肆，今则不许闲人到矣。(见《诗话补遗，卷一第一O条)
皇八子仪亲王正妃，即张氏所生女。(见《诗话补遗》卷一第一一条)
余五岁，随先大人任江宁盐道，先后八年。其后，先君在苏州、安庆署理藩臬，余日随老仆马五出游，金陵名胜，无处不到。(见《诗话补遗，卷一第一八条)
此盖盐商作俑。近日都中，惟内务府中人多效之。(见《诗话补遗，卷一第二二条)
望之中丞善气迎人，天真烂漫，谪伊犁四年，嘉庆登极召还。其第四于懿本间关随侍，人亦通脱。(见《诗话补遗，卷一第二三条)
箨石在京，有 钱老相公 之称。(见《诗话补遗，卷一第二四条)
唐，内务府人。人极无味，诗亦不好。(见《诗话补遗，卷一第三三条)
己卯，余到芜湖，曾过胡氏如园，花竹稀疏，亭台亦不大。(见《诗话补遗9卷一第四O条)
兰泉尝与觉罗吉庆往山东查办事件。其请训时，吉在前，王在后，此满汉召对旧例。上令王前吉后。时吉官阁学，年三十余，王年则六旬矣。上顾吉语王曰： 令他随尔一路学习。 及差旋，王使人馈吉金五万，曰： 收之可也，不必怕。 (见《诗话补遗，卷一第四五条)
童二树梅，见之多矣，一幅不过三两枝，无盘根大干、万朵槎丫看。(见《诗话补遗，卷一第五一条)
随园之先，故属吴姓。(见《诗话补遗，卷一第五六条)
乾隆间，有江西知县边学海者，其衙署之前，有民人设鲜果地摊，见官不起，吏役呵之不服。边自以理谕之，仍不服。边怒，立毙此民于杖下。巡抚海威大惊，具疏劾之。上官称赏，谓民之所服者官也，民不服官，将何为政?遂将边交军机处记名。未一年，擢道员。(见《诗话补遗，卷一第五九条)
康方伯名基田，山西人，身材瘦长，连鬓须三缕，疏而长。先君官豫臬时，康为河北道，尝赠余宋版 四书 一部。(见《诗话补遗，卷一第六O条)
时江甘二县，有 二图 之称，一鳌图、一懋图也。鳌图爱文，懋图爱钱，皆不洽舆情。至扬州太守恒豫，惟知作乐而已。(见《诗话补遗，卷一第六一条)
丁卯，浙江正主考熊赐瓒，副主考刘迪，一湖北人，一四川人。(见《诗话补遗》卷一第六三条)
钱南园为御史时，好弹劾人，几为和坤治死。(见《诗话补遗，卷二第一七条)
尹文端公不爱钱，而善用人，实是好官。惟于上之南巡，有意迎合，伤耗三吴元气，此通人之一蔽。然非此尹，不得四督江南。(见《诗话补遗，卷二第五O条)
晓岚父曾官太守。少年纨挎，无恶不作，尝考四等，为乃父所逐出。中年狡猾，为和坤文字走狗。所著《阅微草堂》诸种，大抵忏悔平生，惧有报应。(见《诗话补遗》卷二第五三条)
健磐一段丑事，何苦编入《诗话》?因忆常熟归方伯云：乃翁死日，有邻妇来吊，哭甚痛，举家愕然，询之，乃云：曾于尊人有奸。满座大笑，而方伯竟恬然。若非余亲耳所闻，绝不信也。方伯父为少宗伯。方伯由佐贰起家，为人憨直，以事戍伊犁。与同居伊犁者四载，后赦归。(见《诗话补遗，卷二第七三条)
余自嘉峪关外，至乌鲁木齐，见所属州县，皆清净无事；仓不贮粮，库不贮银，监狱无罪犯，真世外仙源也。若赵云松官镇安太守，日嫌其寂。及调广州太守，又日嫌其烦，则又存乎其人矣。(见《诗话补遗，卷三第一条)
《燕兰小谱》作于乾隆三四十年间。迨至五十五年，举行万寿，浙江盐务承办皇会，先大人命带三庆班入京。自此继来者，又有四喜、启秀、霓翠、和春、春台等班。各班小旦不下百人，大半见诸士夫歌咏。若春台班小旦陆健桥苏州人为广十二爷收尸一事，尤为难得。广名兴，官侍郎，与陆最昵。侍郎遭事弃市，亲族中无敢收其尸者。(见《诗话补遗，卷三第二条)
黄文襄名廷桂。图敏，系内务府人，乾隆壬辰进士，尝充已酉科顺天乡试副主考。(见《诗话补遗，卷三第五条)
山舟书法在董、米之间。乾隆癸丑，余奉父命送山舟信物，山舟以手书楹帖直幅各一为报。(见《诗话补遗，卷三第二O条)
乾隆丙午，余在福州，画师姚根云赠砚一方，刻七绝一首，云： 绣出端州石一方，纤纤玉指耐春凉。摩娑细腻玲珑处，多谢吴门顾二娘。 余所藏制砚，尚有六方，其托名顾制者，有二十一方。(见《诗话补遗》卷三第三四条)
阿林保亦和琳之流，不通之至。一群狗吠，辱没原唱多矣。(见《诗话补遗，卷三第三七条)
尹文端少年封疆，以官为家，清廉自爱，除诗书以外，别无嗜好。结亲皇子，以致应酬浩大，身后萧条。公予十人，所分家产无几。其中最贵者为庆树斋，历任都统将军，均在口外。及任军机大臣兼兵部尚书，依然不事生产。庆十爷与余同充銮仪卫之职，家无应门之仆。常因衣冠不周，不能当差。其他公子皆可知矣。不二十年，式微已甚，睹之凄然。(见《诗话补遗，卷四第八条)
香林名瀚，汉军正蓝旗人，原任河帅李宏之子。其子李亨特，嘉庆间亦任河帅。香林是爱作诗而不通者。愈是不通之人，愈爱作诗，奇极。
邓之诚批云：前云名奉翰，此云名瀚。前云其尊人名洪，此云李宏之子。此云其子李亨特，后又云亨特李轮之子。(见《诗话补遗，卷四第一五条)
秦汉印如何能动辄百方?其赝可知。乾隆三四十年，纯皇帝(原按，即乾隆弘历，又称纯庙、高宗。)搜罗骨董太甚，假者极多，后始稍稍鉴别。(见《诗话补遗，卷四第三七条)
 铜鼓金川自古多，也当军乐也当锅。偶承瀑布疑兵响，吓倒蛮兵退太阿。 此诗载王阳明{征南日记》，余从阿广廷中堂处借阅，世间孤本也。(见《诗话补遗，卷四第三八条)
陈大用，甘肃宁夏人。其祖陈孚，乃叛臣王辅臣旧将，以投诚封子爵。孚死，大用袭封。大用为人极酸俗。(见(诗话补遗，卷四第四二条)
一部《诗话》，助刻资者，岂但毕秋帆、孙稆田二人?有替人求入选者，或十金或三五金不等，虽门生寒士，亦不免有饮食细微之敬。皇皇巨帙，可择而存者，十不及一，然子才已致富矣。(见《诗话补遗》卷四第五六条)
京师并不知有 十家香 之名。(见《诗话补遗，卷四第五八条)
朱于颖云： 一水涨喧人语外，万山青到马蹄前。 直从此诗作贼，且伤事主。而王梦楼、纪晓岚因运使而兼门生，遂以为奇创。(见《诗话补遗，卷四第六一条)
蒋三与余同岁，腰肢细软，眉目如画，有《咏花》云： 蝶蜂不解花香色，徒采花心为自甘。 余戏云： 蜂来不采闲花草，多在三春桃李场。 (见《诗话补遗，卷四第六三条)
高丽书贾来京，凡遇厂肆新出诗文小说，无不购归，不论美恶，本无名动外国之足言。即琉球，安南国人，来购书者，无不如是。随园之诗，或尚指名购取，至云以重价购刘霞裳诗不得，怏怏而去，则真臆说也。(见《诗话补遗，卷四第六八条)
生平最怕受虚名而有实害，名曰作官，而毫无名利。如侍卫等官皆是。名曰赴席，而万难下咽。名曰看花，而怪状欲呕。名曰听戏，而二簧高腔，喧聒不入耳。欲留不可，欲去不能。每每归来，病倒数日或半月，胸次犹作恶也。余有{咏高腔》诗云； 脸涨筋红唱未全，后场锣鼓闹喧天。主人倾耳摇头赞，今日来听戏有缘。 小旦俱过强仕年，鬃鬃黑影满腮边。依然打扮行筵畔，膻气通身敬鼻烟。 又{赴妓席》云： 作意浓妆敬酒杯，教人眼见已心灰。鲰生岂但心无妓，只恨嬲人走不开。 (见《诗话补遗，卷五第六条)
魁林系孝贤纯皇后之侄，忠勇公傅恒从子。(见《诗话补遗，卷五第一二条)
施铁如官四川知府，因公遣戍，其寓所曰 醒园池馆 ，颇雅。揆叙者，明珠之子也。(见《诗话补遗9卷五第二一条)
陈方伯名奉滋，江西进士，陈鹏即方伯之侄。子才以鹏为武昌人，盖讳之也。(见《诗话补遗，卷五第二四条)
谢山名梦麟。(见《诗话补遗，卷五第二八条)
曹剑亭名锡宝。(见《诗话补遗，卷五第三六条)
明太守者，明保也。(见《诗话补遗，卷五第四三条)
明保系和坤继母之堂弟，原系漕督嘉谟之子，满洲正红旗人。善于谋利，江南及口外，皆有其买卖。在杭州太守任内，养美姬十数人，专为应酬权贵之用。与张朝缙，蒋赐柒同。然为人却通脱风雅，以事落职家居，园亭歌舞，无一不精绝。所蓄苏州戏班名 迎福 ，殁后数年，今亦一败涂地矣。(见《诗话补遗，卷五第四四条)
京师西四牌楼北，有元时护国隆善寺。寺后有二碑：一为危素所书，一为赵孟頫所书，精妙无比。嘉庆间，陈望之中丞来京，约余往访，叹赏不置。余为托理藩部景公拓印数本，会中丞病归，不果。(见《诗话补遗，卷五第五九条)
吕光禄河南新安人，宋吕文穆公之裔。(见《诗话补遗，卷五第六七条)
定圃系补亭从堂弟，即英和之父，内务府人，姓石，亦一糊涂人也。乾隆五十四年冬，祀天坛，坛内天灯，用数十人扯之不起。草草祀毕，上方出坛门，四人扯之起矣。定圃时官礼部尚书，因此革职，郁郁而死。(见《诗话补遗，卷五第六九条)
瑶华道人名弘睥，字恕斋，圣祖第二十四子诚亲王之次子，有儒雅之风，惜其为人，品不甚高。人言藉藉，晚年尤甚，事为高宗所闻，罢职闲居。其所作画，颇学石田，然亦无甚足取。诗则较礼、豫两王为佳。其兄弘喊，下流无比。以瑶华视之，又胜十倍矣。(见《诗话补遗，卷五第七五条)
鉴堂，满洲正黄旗人，巡抚常钧之子，累官至宁绍台道，和坤门下。(见《诗话补遗》卷六第二条)
云林父子皆善篆隶。(见《诗话补遗，卷六第五条)
孝廉名嵩龄，少时貌极美。(见《诗话补遗，卷六第一二条)
孙相国并未领兵赴台湾，当是安南之误。安南之役，黎维祁曾领兵过江讨阮光平。(见《诗话补遗，卷六第三一条)
刘崇如名墉，有 刘驼子 之名。承其尊人文正公之后，亦思勉为君子。而心地不纯，遂成为假道学。和坤秉政，刘亦委身门下。和坤事败，又从而排挤之，真小人之尤也。其官江宁太守日，屡屡欲逐子才，赖尹文端之力而止。然其中诋毁子才，已不遗余力。(见《诗话补遗》卷六第三五条)
船山为四川藩司林傀之婿，貌不见美，惟诗才超隽，近今所无。林傀即福康安之世仆也。(见《诗话补遗，卷六第四四条)
时帆诗才，为近来旗人中第一。尝以京察引见，高宗恶其沾染汉人习气，不记名。(见《诗话补遗，卷六第四六条)
希斋名和琳，和坤之弟也。和坤聪明绝顶，口才便利，而目空天下，不受丝毫笼络。虽以子才之通天神狐，不在眼下。和琳则谦谦自持，沽名钓誉，较乃兄及福康安为强。然和坤虽是小人，却有本领。福康安则膏梁纨挎，一无所用之童呆。所作诗文，皆孙士毅代笔，福康安并不多识字也。福康安为法和尚后身。法和尚者，乾隆初年恶僧也，以地窖藏妓女，交通贵家眷属，为提督阿里衮奏请斩决。伏法之日，福康安之母，白昼见一和尚入内，遂生福康安。(见《诗话补遗》卷六第四七条)
迁安县属广平府，文风尚好，宋时李若水即其县人。(见《诗话补遗，卷七第七条)
贤村入都，不久卒。(见《诗话补遗，卷七第八条)
鱼门胸怀洒落，有孟尝、信陵之风，好学而不迂，好友而不乱，与余家有世谊，余自幼见之。(见《诗话补遗9卷七第九条)
稚威古文甚佳。此诗及序，皆非其至者。(见《诗话补遗，卷七第一三条)
一部《诗话》，将福康安、孙士毅、和琳、惠龄诸人，说来说去，多至十次八次，真可谓俗，真可谓频。福康安死，封郡王。其子德麟，袭封贝勒，吃食鸦片，日在南城娼家住宿。白昼贪睡，屡误差使。睿庙命内侍在乾清门外，痛打八十对头板，逐出内庭，终于淫荡而死。其子庆敏，袭封贝子，依然游荡，吃食鸦片，奉旨革去职任。此皆福康安至淫极恶，作孽太重，流毒子孙，可以戒矣！(见《诗话补遗，卷七第一七条)
魁伦后在四川丧师，为将军勒保奏请伏法，子孙穷困无比。(见《诗话补遗，卷七第一八条)
嘉庆四年，余兄弟四人赦归，时遣戍已四载，母子夫妻，相见悲喜，余年二十八岁。(见《诗话补遗，卷七第二O条)
李晓园名亨特，即李翰之子，与余为至戚。字且不多识，何有于诗?此亦由贿嘱而来者。可笑！(见《诗话补遗，卷七第二三条)
邢太守陕西人，人颇风雅，在嘉兴任内，以重价购苏州妓为妾，宠爱异常。太守死于任所，仅遗嫡子，方九岁，同官谋归太守骨于秦中，而遣其妾。其妾乃麻衣见客，泣诉平生，谓主人待我厚，我虽出身微贱，颇识大义。诸君能容我抚孤，则生，不容则死。闻者动容。后闻其携公子西归，延师课读。而自构一楼以居，终其身未下楼也。(见《诗话补遗，卷七第二六条)
厚庵，大兴籍，开设银号，都中呼为 邵行 。其公子邵自昌，由进士官至兵部尚书。葆祺，盖其少子。(见《诗话补遗，卷七第二七条)
高丽贡使，一岁两次到京，新旧书画，捆载回国，并不问为谁何之作也。余在厂肆，曾开字画店，故知之甚深。若谓指名购袁、刘之诗，则欺世语。(见《诗话补遗，卷七第三四条)
制军误听边将之言，轻视缅人，欲建奇功，遂至激变。领兵将帅，又不知地理，深入重地，天雨不止；人马日在泥潦中，运粮以牛，牛皆饿死，遂至全军覆没。傅忠勇公二次出师，亦不能获胜，遂草草讲和了事。山斋在缅甸二十年，已尚公主，于乾隆五十九年归国，行抵云南省城，无疾而死。其子鹤圃从狱中出·，赏给侍卫，未几亦卒。(见《诗话补遗，卷七第三七条)
余家青衣谢荣，江西人，沈祥官，江苏人：皆貌美能诗。(见《诗话补遗，卷七第四八条)
郑恒为河南荥阳人，崔莺莺为直隶深州人。恒官至两部尚书，与夫人崔氏合葬于荥阳。余表兄钟庆为荥阳令，曾将其墓志拓寄。(见《诗话补遗，卷七第五四条)
沧来，汉军厢红旗人，于文清(邓之诚于此下批云：襄勤。)之后，由举人官知县，人甚和蔼，诗则平平。(见《诗话补遗》卷入第一条)
程元章，河南人。(见《诗话补遗，卷入第二条)
鄂西林诗学家传。公子鄂容安，字修如。鄂容安之弟十二公子鄂溥，诗尤佳，以耳聋终于笔帖式。虽有世袭三等伯，而子弟皆穷酸傲慢，鄂氏遂式微矣。(见《诗话补遗，卷入第八条)
子才于生平受恩知己，念念不忘，故其倦倦于金震方中丞，溢于言表。即于其房师邓逊斋亦然，此是子才性情厚处。(见《诗话补遗，卷八第一四条)
檀樽主人，名昭连，字汲修。(见《诗话补遗》卷入第三三条)
鄂公留子才饭，断无之事。乾隆二年以后，上令鄂公专在御园静养，日赐人参三钱，除计划大事外，从不与外人交结。虽内外大臣，且不能一面，子才一外用知县，何从留饭?更何从有此深谈?造言欺人，一何可笑1(见《诗话补遗，卷八第三五条)
继昌后官藩司，其父名阳安。(见《诗话补遗，卷入第三八条)
史文靖公名贻直，以附年羹尧党门下见用。年败，而史不入党祸，亦才人也。(见《诗话补遗，卷入第四四条)
吴贻咏为礼王府书记，礼王之与子才订交，吴为撮合。(见《诗话补遗9卷八第六O条)
思元主人名裕兴，为人忠厚，不免童呆气。爱习拳勇，酒量极宏，其与客饮，辄夜以继日，醉后往往咬人，尤为奇绝。后与瑶华、汲修，皆以事革为庶人。(见《诗话补遗，卷九第一条)
檀樽主人御下残忍，殆无人理。(见《诗话补遗，卷九第三条)
松园是如皋人，子才以为同乡，可笑。张短而多髯，绰号 张三毛 ，专为达官置办姬妾，和坤妾蕊香，即张托刘二秃所进。刘二秃名全儿，是和坤未贵时旧仆。后和坤子丰绅殷德尚十公主为驸马，刘二秃为管家，三品翎顶，与和坤门下马八，皆声势赫弈。(见《诗话补遗，卷九第七条)
叶姬曾送至福康安家。福康安云： 色并不佳，我误听人言矣。 (见《诗话补遗，卷九第七条)
留保，满洲厢黄旗人。(见《诗话补遗，卷九第一O条)
和希斋大司空和坤，是满洲正红旗人，钮古鲁氏。此氏以厢黄旗爱都巴图鲁开国元勋为大族。其正红厢红两旗之钮古鲁氏，皆小户不同宗者也。和坤起自寒微，其家虽有轻车都尉世职，其父长保，曾为福建副都统，累世武秩，皆无蓄产。和坤袭职后，充当上虞备用处侍卫。家贫而貌美，性淫，为同人所不齿。侍卫例有帮御轿左捍之差。一日，纯皇帝因官事，自诵《论语》云： 虎兕出于柙，龟玉毁于椟中，是谁之过欤? 问之随从大臣，皆不能对。和坤率尔而奏曰： 典守者不得辞其责。 上大悦，立挑入御前侍卫。此乾隆四十三年事也。未半载，即用为御前大臣、户部侍郎、九门提督。五年之内，赐伯爵，官至大学士，掌翰林院。其子丰绅殷德，且尚主矣：其声势之大，虽福康安不能过也。睿皇柄政五日，而和坤赐死，家产籍没，子孙绝嗣，一败涂地。和坤为人，身材停妥，粉面朱唇，声音诡亮，不矜威仪，喜诙谐，内外如一，无一毫妆模作样之处。其侍上左右，记性极好，应对如流，虽在天威咫尺之前，而举止自在，上视之亦如婴儿，不甚拘束之也。福康安则身材细长，白面微麻，心术较和坤为稍纯，而才具远逊。十八岁即为川督，天下总督除直隶两江外，皆作遍。福康安为人，穷奢极欲，挥金如土，以冰糖和灰堆假山，以白蜡和灰涂院墙，以白绫缎裱糊墙壁。其出兵也，私带侍女，皆为男妆。每日所食，用银至二百。每站所赏轿夫银至二千。生民涂炭。七省教匪之乱，皆福康安酿成。(见《诗话补遗，卷九第二四条)
此伶貌极佳，而毫无温柔静雅之态。(见《诗话补遗，卷九第三三条)
刘云房名权之，湖南人，官至大学士。(见《诗话补遗，卷九第四三条)
子才壮年所交者，止尹文端一人。其余如奇丽川、孙补山，则相交皆在六、七十岁后，不能十分得力。若福敬斋、和希斋，则更后之后者。不及半年，福、和均死军中。若早十年，子才自有无限好机会也。福康安之结交子才，是孙补山为作走狗，和琳则黄小松为作走狗。哭福康安诗，无味应酬。一生骄奢淫佚，无才无能，七省教匪之乱，荼毒天下二十余年，可恨极矣。幸而早死，不然，亦与和坤之获罪无异。福之历任总督，俾昼作夜，每日四鼓，同道及文武各员上院禀见，候至下午，则巡捕传语云： 中堂分付，各官皆散，明日再见。 于是始上巡抚衙门。其州县等官，自巡抚衙门散后，尚须以次谒见藩、臬、道、府，则已燃烛起更矣。以此为恒，有经月不得见中堂一面者。(见《诗话补遗，卷一O第一九条)
礼、豫两王，学问不及瑶华，而好名与之同。瑶华品行不端，所以终不免于祸。礼邸记性极好，好昆腔，革任后，迁居西直门大街路北，所有使役男女，皆苏州人。日日出南城，非戏馆，即戏班下处。终于宗人府主事。脑后生一疮，甫四月而卒。为人却无奸诈取巧恶习，但一味纨挎，其最取祸，则坐 使骄且吝 四字耳。礼邸与余颇契，年四十一而革任，五十四而卒，可惜也。天下之事，过犹不及。礼王失于驭下过严，豫王失于驭下过宽。然礼王亦并未治死家奴也，不过凌辱稍甚，遂革王爵。豫王则因家人私藏逆匪，毫无知觉，亦遂革王爵。豫王比之礼王，忠厚和平，亦无骄吝之气，惟性喜酒，酒后咬人，纨挎奇事。(见(诗话补遗，卷一O第三O条)
芸台极好名，名山宝刹，到处立碑，及铸钟鼎之属，以留姓氏，又爱搜罗古钱。(见《诗话补遗，卷一O第三三条)
此江宁驻防也。(见《诗话补遗，卷一O第四O条)
石公名启樽，(见《诗话补遗，卷一O第四五条)
冒广生《批本随园诗话》跋
往年见满洲某侍郎家有《批本随园诗话》一部，不知出何人手。其第十六卷后，有跋语。引崇尔龄恩为其父所作墓志，证为伍拉纳之子，但不知为舒某云云。余按伍拉纳官闽督，以事伏法，诸子照王直望例，悉戍伊犁。伍拉纳及王宣望之狱，余别有记。今批语中，言其父曾为闽督，又屡言其在伊犁，又言己未十月，与浦、钱两家兄弟，自塞外归。浦、钱兄弟，即浦霖、钱受椿之子，与伍拉纳同案获罪，则其为伍拉纳之子，当可信。伍诛在乾隆六十年十月。和坤方当国，与伍拉纳为戚畹。当槛解入京时，故缓其行，以解上怒。上计不至，则命乾清门侍卫某，飞骑召入，于丰泽园庭讯。伏法之日，天气和暖，人以为刑中云。今批语中于和坤乃多丑词，不可解。其人笔下亦不甚通顺，且满纸别字。以其所书多遗闻轶事，为删润之，入吾《草间记》。疚斋冒广生。
邓之诚批云：明明行述，而曰墓志，子有志其父之理乎?
又云；按伍拉纳子舒石舫所著《适斋居士集》，称其兄梦亭、沁香，又称沁香为仲山。此批不知出梦亭抑沁香也?唯行述有云；生妣索佳氏，以伯父仲山公官侍卫班领，诰封太恭人。批中自言为三等侍卫，或者即为仲山，亦未可知。
又云：一经删润便失真矣！冒失可哂。
张尔田《批本随园诗话》跋
有清三百年廉隅风纪，至乾隆中叶极盛而弛。高宗暮年，大狱屡兴，果于杀戮，而贪婪结纳之风，终不可止。此书所载，一语一言，偶尔涉笔，而上自天潢，下至士夫，庸琐无耻，宛然如绘，虽负盛名者不免，可以观见乾隆一朝风会。批者本罪孥，亦其中之一流，耳濡目染，故能言之凿凿。虽尖薄之笔，有伤忠厚，要未始非实录也。文如居士出以见示，感慨书之。
又曰：袁子才本无行文人，《随园诗话》亦非上品书，此批穷形尽相，可称三绝。
