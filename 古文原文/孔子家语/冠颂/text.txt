邾隐公既即位，将冠，使大夫因孟懿子问礼于孔子。
子曰： 其礼如世子之冠，冠于阼者，以着代也。醮于客位，加其有成。三加弥尊，导喻其志。冠而字之，敬其名也。虽天子之元子，犹士也，其礼无变。天下无生而贵者，故也行冠事必于祖庙，以裸享之礼以将之，以金石之乐节之，所以自卑而尊先祖，示不敢擅。 
懿子曰： 天子未冠即位，长亦冠也。 
孔子曰： 古者王世子虽幼，其即位则尊为人君，人君治成人之事者，何冠之有。 
懿子曰： 然则诸侯之冠，异天子与？ 
孔子曰： 君薨而世子主丧，是亦冠也已，人君无所殊也。 
懿子曰： 今邾君之冠，非礼也。 
孔子曰： 诸侯之有冠礼也，夏之末造也，有自来矣，今无讥焉。天子冠者，武王崩，成王年十有三而嗣立，周公居冢宰，摄政以治天下，明年夏六月，既葬，冠成王而朝于祖，以见诸侯，亦有君也。周公命祝雍作颂曰： 祝王达而未幼。 祝雍辞曰： 使王近于民，远于年，啬于时，惠于财，亲贤而任能。 其颂曰： 令月吉日，王始加元服，去王幼志，服衮职，钦若昊命，六合是式，率尔祖考，永永无极。 此周公之制也。 
懿子曰： 诸侯之冠，其所以为宾主，何也？ 
孔子曰： 公冠则以卿为宾，无介公自为主，迎宾揖升自阼，立于席北，其醴也则如士，飨之以三献之礼，既醴，降自阼阶。诸侯非公而自为主者，其所以异，皆降自西阶，玄端与皮弁，异朝服素毕，公冠四，加玄冕祭，其酬币于宾，则束帛乘马，王太子庶子之冠拟焉，皆天子自为三，其礼与士无变，飨食宾也，皆同。 
懿子曰： 始冠必加缁布之冠，何也？ 
孔子曰： 示不忘古，太古冠布斋则缁之，其纟委也吾未之闻，今则冠而币之，可也。 
懿子曰： 三王之冠，其异何也？ 
孔子曰： 周弁，殷哻，夏收，一也。三王共皮弁，素纟委委貌，周道也；章甫⑦，殷道也；毋追⑧，夏后氏之道也。 
