五官总论
眉紧鼻端平，耳须耸义明。海口仰弓形．晚运必通亨。
紧者。眉不散疏也。端者，正也。平者，直也。耸者，提起也。明者，棱角分明也。大而有收拾为海角，朝上而不露齿。曰弓。晚运专指口言。
五官说
五官者，一曰耳为采听官，二曰眉为保寿官，三曰眼为监察官，四曰鼻为审辨官，五曰口为出纳官。《大统赋》云：一官成，十年之贵显，一府就十载之富丰。但于五官之中，倘得一官成，可享十年之贵也。如得五官俱成，其贵老终。
采听官：耳须要色鲜，高耸于眉，轮廓完成，贴肉敦厚，风门宽大，谓之采听官成。
保寿官：眉须要宽广清长，双分入鬓，或如悬犀新月之样，鱼尾丰盈高居额中，乃为保寿官成。
监察官：眼须要含藏不露，黑白分明，瞳子端定，光彩射人，或细长极寸，乃为监察官成。
审辨官：鼻须要梁柱端直，印堂平阔，山根连印，年寿高隆，难圆库起、形如悬瞻、齐如截筒，色鲜黄明，乃为审辨官成。
出纳官：口须要方大，唇红端厚，角弓开大合小，乃为出纳官成。
耳为采听官
成败倾奇。
倾、缺也。奇、低也。倾奇主破散成败也。《万金相》云：左耳缺先损父，右耳缺先损母，左右废缺双亲并损。主妨克离祖亦不奇低十眉也。诗曰：偏堂降地，破祖无疑。兄弟稀少，自身不利。偏堂，耳名也，又口降地，耳低于眉。
聪明高耸。
高耸，过于眉也。郭林宗曰：耳为君，眉为臣。君宜上而臣宜下。高起过眉者，主贵，聪明文学，才俊富贵也。《万金相》云：耳高眉-寸，永不受贫困。又曰耳如携起名播人耳。宋齐丘曰：耳齐，日角，曰大贵。许负臼：耳能齐日角，曾服不死药。又主乎生病少寿长，才智过人。
皮粗青黑飘蓬。
郭林宗曰：左耳为金星．右耳为木星，色鲜者贵而安稳。若皮粗及青色黑而干者，主-生奔驰南北．散走他乡．终无定基也。宋齐丘曰：皮粗青黑，走异乡。广鉴集云：耳轮青黑．肾藏丧不久也。飘蓬。谓如蓬草也。中原郊野多生，俗名蓬子。根类竹根，其枝叶如杨柳，盘盘旋旋、团□□生，圆如灯球分圆若丈余．秋天枯死之时，风吹出土。若东风起，吹辊往西无阻者，迄逞进去，忽然换西风．复吹远东而去。若耳皮粗青黑者，为人似蓬草，朝暮走他乡．无定止也。
色如莹玉，年少作三公。
《广鉴集》云：耳若贵贱，不取大公。先要色鲜，莹白为上。昔欧阳文忠公，耳白如面、名声天下。《人伦大统赋》曰：白或过面．主声誉之飞扬，莹白贯轮，主信行之敦厚。
贴肉垂珠，红润自然，主财禄亨通。
贴内者，隐伏也。红润者．垂珠鲜泽也。主平生财禄绵绵，百谋百成，千求千遂，天生自然富贵。《大统赋》云：寿越眉今贵血，聪垂明兮富贴肉。许负云：耳贴肉．富贵足。《大清神鉴》云：对面不见耳，问是谁家于。似此贴肉隐伏而垂珠红润者，主平生旺相而长富贵。一岁人远至十五岁，荫成父母病少之相。
若尖小直如箭羽，安得不孤穷。
尖小者，谓之猴耳，主孤贫。如箭羽者，其耳形直竖似矢之翎，最为贫贱之相，主十五岁男女，并有妨财破财，长大贫贱孤独之相。《五总龟》云：反耳无轮最不堪，直如箭羽少资根。义曰：双耳尖小多妨克。
命门难人指，寿原铿短，忘浅愚蒙。
命门者，耳孔也，若窄小难人小指尖者，主愚顶短寿，无智之人。《洞中经》云：耳孔容针，家无一金。《大清神签》云：耳门如墨．二十之客，大寿也。
无轮兼反薄，家破囊空。
薄者，主贫也，一岁至十五之内妨克破祖，长大孤贫。寿天之相。《太清神鉴》云：轮为城内为廓，城兜廓吉，廓兜城凶。金镜经曰：耳无轮廓多破散。《大统赋》云：耳薄如纸．贫而早死。五总龟云：能可城兜廓，不可廓兜城。
厚大垂肩摄贵，天年过八十方终。
《广鉴集》云：耳大四寸高耸垂肩者，主大贵寿长，蜀刘先主．耳毫垂肩，目顾其耳。宋太祖口方耳大。
只因是毫生窍内，头自老龙钟。
毫者，孔内生毫也，龙钟，竹名，其购头垂眉地，若人生耳毫长寿似龙钟之竹跋曲头低，极老之相也。郭林宗曰：借问何人年过百，耳内生毫头半白。项下双绦成一缕，此是人间寿星瑰。
论曰：
运限者，上古之寿，一百二十岁为终，今之七十者稀。万金相法三主七十五岁为约，左耳七年，右耳八年，男左女右。又天部十年，共二十五年为初主。黑子生在轮上者主聪明，有大痣耳内者，寿长。垂珠上者，主有财。耳前命门者，主火厄，作事有始无终。耳显三珠者，左定嗣，右定妻。一曰白珠，耳尖上贵阴亦同。二采红珠，右耳中生一珠一子，二珠五子，阴亦同。其珠如粟米大圆者应，如绿豆大圆者少应。气色莹白红润者，贵而吉，黄者病？青者肾衰，黑操者肾丧。忽论上红色如炎火者，七日口舌破财或暴。焦色惨青色，其寿不永也。
眉为保寿官
浓厚淹留孤独。
眉黑稠浓密，主淹留赛滞久困。《五总龟》：云：眉浓发厚人多滞。《万金相》云：阳，男子也，阳得虎眉赛滞，虎眉稠浓密也，主平生少快、二十六岁入运至三十五岁，此一运中主上五年多淹滞。
短促兄弟非宜。
《广鉴集》云：眉为君．目为臣，宜清长过日，宜如雁行，若短不及目者，难为兄弟。纵有二三四，终须不靠也。《万金相》云：眉长于目，兄弟五眉如扫帚，兄弟八九。与目同等，兄弟一两。短不及目，兄弟不足。纵有一两，非是同腹。二十六至三十五上四五乍不利。
骨棱高起，性勇好为非。
棱骨高起者，言眉骨尖峻显露也，则主人粗卤，知进而不知退，知存而不知亡，知成而不知败．自强自胜，作事不应为而强为。性暴好斗，不可为友之相也，平生宜远之。
清秀弯如月样，文章显折桂荣奇。
《广鉴集》云：眉是目之君，胆之苗，面之表也。若得清秀弯如月样，主为人聪明智慧，文学博雅，必攀蟾挂，高明富贵之相。知为平生之福，二十六岁运至中主，便得显焕功名。郭林宗曰：眉如新月祥．名誉四方闻。许负曰：眉如月弓，衣食不穷。《太清神鉴》云：眉曲弯弯多学识。
印堂广双分入鬓，卿相位何疑。
眉中为印堂，名曰官禄宫、相貌宫、福德荣气宫，一面之中．此位最千祸福。所以眉毛欲得宽广．双分入鬓，主生平多福而贵，二十六岁人运行中，主大发功名。纬林真人曰：眉为罗计之星。宜阔而不欲侵犯紫气宫。陈图南曰：翠眉人鬓，位至公卿。《广鉴集》云朝中无交眉宰相。
竖毛多，主杀，神刚气暴，岂有思维。
竖眉者．谓眉毛直立而少也，多主杀性。《大统赋》曰：主性急神猛。好斗贪杀。允思算之相也。又云：毛直性狼。
交头并印促，背禄奔驰。
头交者，言两头印提交锁，侵犯印堂也。盖缘印堂是官禄宫，若得眉宇宽则为官平生安稳。若交促者无禄。而一生走骤愚夫。印堂义为命宫，尼宇为罗计星，罗计侵犯交促，不利财禄。胡人不在此限，神强者不在此限，在此限即为平生之滞，六六交运至四十一，此四五年最紧。
横直妨妻害子。
夫直者，言眉毛凡生直竖不顺也。左妨子，右妨妻，左有如此妻子俱伤。然为平生不利，二十八限至于十，此三年最是不利。
旋螺聚必执旗枪。
放螺，言其中毛盘旋似螺丝尾尖、盘盘旋旋而生者。主为人刚健勇猛，可车前枪旗之首当先．无惧而战也。
低压眼相连不断，运至必灾厄。
《广鉴集》云：眉为罗计之星，眼为日月之象，相眉紧紧贴而与眼相连不断者，是罗计二星侵犯大阴大阳．大阴大阳为日月之台。一身之主，二十六限至二十九不利，三十七八九亦不利．若孪星高广、日月分明，灾祸减半。
论曰：
运限者、两眉管四年人中主左二年二十六七右二年二-卜八九眉生四理。黑子眉中生者。初主水厄、眉头生者，主性刚，眉上生者主贵官。纹理眉中十字元字纹者，大亨。有坤卦纹者，禄二千石。有成土字并鱼皂形纹，主大将公卿之位。眉上气色忽然白者，主哭泣声服忌。忽然红色者，三日七日主口舌官讼。黄明入华盖，日近远喜信入宅。又主动出为吉。眉中忽然生毫长，谓之寿毛，然不宜早生。万金相云：二十生毛三十死，四十生毛命寿长。若四十之上忽然生一毫长者，三年内遇贵。
目为监察官
两眼浮光，双轮喷火，杀人碱好奸谋。
两眼浮光者，谓喷突不收光射人也。双轮喷火，上下限堂红赤，如炎火喷外也，似此者则主人凶恶。奸纹贪鄙衷怀奸盗之心．然平生之恶。三十岁入运、至三十五此五年大发。三十七至四十。此四年亦不利。《大统赋》云：睛如点漆。许负门：日中赤沙起、法死、须妨已，又谓之蛇眼赤沙，便是喷火。
睛如点漆，应不是常流。
《广鉴集》云：两睛黑光如点漆，昭辉明朗光彩肘人者．投贵人臣，神仙高士．奇异之相。然为平生之福，二十岁至三十五岁、此六岁显耀功名。
眼大者多攻艺业。
《月波洞中经》云：眼睛大而端定，不浮不露、黑白分明者．主可学艺业，异于众人．成家立业。
上视者勿与交游。
上视者。或看物观经，或观人昂而睛昂向上视者，主为人贼性，自强自是不容物，太宗多疑．不可为友。同行须在富贵之中。不可深交。贫女曰上视者，人多狠。
斜观狼目强独，胜铿吝更贪求。
斜观者，主人秉性刚强。独能坚吝者，自坚不施，贪鄙爱聚。损人安已。纵居富贵能文。亦不改坚吝之心，门腹不能相应之人也。《广鉴集》云：目为心之外户．现其物外而知其内也。孟子曰：胸中正则眸子了焉．胸中不正。眸子不能掩其恶也。善恶在目中偏正。善者。正视神清睛定。恶则斜视不定神浊：《太清神鉴》云：眼有些小病。心有些小毒，眼有十分病，心有十分毒。。眼善心也善，眼恶心亦恶。〈大统赋〉云：斜兮者、人遭其毒、然居富贵之书。只是心中不正．何况于小人乎。
圆大神光露，心怀凶狠讼狱堪忧。
若圆大眼睛突露光者主凶暴，多招祸患，常遭团圆之囚系，然为平生之凶，二十八限至三十五岁不利．二十七八九亦然，虽居富贵，亦为凶徒。若肯读书。近君子远小人、其凶减半。《月波洞中经》云：莫交眼突，往往见灾屯，又曰眼露心亦露。
似鸡蛇鼠目，不滥须偷。
《月波洞中经》云：鸡目无痕．好斗贪淫。蛇目上胞厚而心毒。鼠目左小窃盗，似者男女盗窃贪婪无耻，然居富贵亦不改奸妒之象。
三角深藏毒害。
眼生三角，凶狠之人，常能损物害人。若是女子，妨夫不良。《大统赋》云：三大角多嗔，为妨夫命．刃者剑刃也，妇人眼生三角，如杀夫之剑也。
频偷视，定无良筹。
频愉视者、谓谈话之间，广会之座，低日沉吟．常常用跟份观人者，乃为人心性不定，多疑智浅之象。
神清爽秀，长如风目，身显作王侯。
神清秀者．瞳子莹洁，黑白分明，如晓星光肘四远也。长如风者。风目细长，入鬓极一寸五分，阴阳大富大贵，蜀关云长．唐房玄龄俱应。
论曰：
运限者，两目管六年，左目三十三十一二，右目三十四五。目有四神，黑子生在眼胞上者，贪婪作窃，眼下者妨害气色者，三阴三阳。忽然生黑气深者二五日，浅者二七日，家宅不宁阴人是非。红者火灾。眼下铺青者，连累口舌。赤者官灾。黑者破耗。黄明者最吉。阴人目下青者丧夫。赤者产厄。眼尾其色莹白光润者，主夫位增迁财禄之喜。
鼻为审辨官
窍小铿贪。
窍者，鼻扎也。《万金相》云：左右胞谓之仙库，左胞名左库，右胞名右库，夫库欲高丰厚。窍者库之户也，户欲小而齐，库厚而隆，库小而齐者，库内有积也。库狭而薄．户大而薄者，库元积也。窍小库齐之相，好聚而不舍。户宽反仰之相，无积丽好施也。
高隆显宦。
《广鉴集》云：鼻为土宿、万物生于土归于土，象乎山岳，山不厌高，土不厌厚，义为一面之表也。夫天地人三才之中，鼻为人也，欲得高隆而贵。《大统赋》云：惟鼻者，号嵩岳，居中为天柱而高耸，梁贵乎丰隆。汉高祖隆准，终为平生之福。三十五至五十中，大显功名。
偏斜曲陷堪伤。
偏斜者．不端正．主孤滞也。曲者主孤贫，《万金相》云：鼻倡左先损父，偏右先损母。又曰梁柱不直．中年道厄。六七八限至九六不利。许负曰：鼻仰突多孤独，陷者地低，四陷疮窝，疵暇疽伤也。亦主妨厄最不利。《万金相》云：印堂缺陷，才禄不旺，三十六岁，不利妻房。山根缺陷自身伤害，三十八岁，本身不利。金柜缺陷，锁在他乡，三十九远出不利、亦重破檄。年上缺陷，哭声不祥，四十岁孝服哭泣动。月字缺陷，百事为伤，四十一岁．几十？？难成。寿上缺陷，作事乘？，四十二岁，凡于不利。准头缺陷，人事不和，四十三岁，妨是非口舌。左库缺陷，财物消散．四
十四岁破财。右库缺陷．横事极多，四十五大破财。此十缺陷然为人限不利，必须更看别位满缺乘除，若是神陷，色尾陷，文武陷，天地陷．色更青赤，乃为一生孤克，贫下之相也．盖缘缺处多．若天地丰，日下平，日月明，色尾满，气色正．似此者，运至有灾。《大统赋》云：完美宜官破露忧辱，员忌准头。
若还短促，未敢许荣昌。
短促，鼻小局促也。《大统赋》云：巢窝面之仪表，欲其广大，主富贵。若短小局促，主贫贱。许负曰：鼻小莫求官。《大统赋》云：小而滞者作童仆，若鼻短促，童仆之相，为平生贫贱，六六至五九，最不利于已。然鼻小之相．终身不富贵，纵有神骨，相貌亦不样。
生怕十分昂露。
昂露，鼻孔仰。孔为二库之门，十分昂露者，谓户门开阔内无积也，难为平生不利，五九大破。广鉴相中，大忌鹰嘴露窍。《大统赋》云：井灶露破厨无粟。井灶者，鼻孔也，又云斜如蔓藕之状。困乏预储斜如英藉者鼻斜露似刀切藕也，预储为盛米之器也。困乏为死米也。《照胆经》云：鼻孔外仰成恶败。
如悬胆，必作朝郎。
如悬胆者，其形从印堂隆隆悬垂，直下准头，准头完美如弹者是也。似悬挂猪羊之胆，有骨法，贵作朝郎，无骨法者．富有千金。《心镜经》云：鼻如悬胆，终须贵，土醒当生得地来。若是山根连额起，定知荣贵作三台。许负曰：鼻如悬胆，家财巨万。《大统赋》云：圆如悬胆之形，荣食鼎立，为平生之福，六六至五九，大发财禄。
年寿上纵横纹理，家破苦穷忙。
鼻为年寿二位，属中央戊已上，万物生成之地，又为巢窝。欲其光隆无犯者吉，若有纵横乱纹交杂者，破祖离家，一生弛骤奔波苦，终日揭贫困而厄。若得形正神刚，则主成败走骤，若女子不可为配。《大统赋》云：纹若乱交，慎勿为乎眷属平生大破。
山根更折，田园不守，妻子先亡。
低者，塌也。折者，横纹断流也。似此者则主破祖离巢，妨害妻子也。终为平生之患，三十七至四十岁，运行到此，男女并同，盖缘为生日不顺也。若更眉压限，神气薄，梁柱偏，轻则中年大病刑狱，重则丧躯矣。或得形正神强，色明声亮，其实减半。《五总龟》曰：月孪宫中折又尖，家财早破事相煎，妻儿晚见尤难保，况是屯墰属少年。《万金相》云：山根断折，四十九，三年命禄中。又曰：月字名山根，又名疾厄宫，又名妻子宫．又名月孪宫，又名岭断宫，司囚宫，在山根上一分名王岭根断自身伤。又曰：岭断官司不自由，岭根折断自身休，山根岭断二十九，岭根道断自身体。又曰：山悬桥道耗财，主岭山根金道三位折也。岭根平梁财聚三位高也。此三位岭根道，于一面之中，诸部之内，最关祸福。学者可用意观之。
鼻如鹰嘴样狡狠。
鹰嘴样者，岭根道三位细细低下，年寿孤耸准头尖垂向下者是也。可旁观得见，主最毒。《广鉴集》云：鼻如鹰嘴，啄人心髓。贫女曰：旁观曲凸如鹰嘴，心里奸谋暗杀人。许负曰：生伯如鹰嘴，一生奸诈不堪言。《月波洞中经》云：相中大忌鹰嘴露窍，似此者，主为人最毒，常怀嫉贤妒能。外貌伪和假宽，内实毒害。然居富贵知书、不免贪婪奸狡，何况小人乎？又主好成要败，四十五岁主人破财。
广大巢窝须稳。
《万金相》云：鼻为巢窝、人之家宅也。欲其梁柱端直，年寿丰隆广大肉厚，接迎东西二岳。准员库起者．主家宅广人口多。三十六岁入运，至五十九岁，此十年大进入口并宅舍。《大统赋》云：粱广者窝巢稳。
光明主财禄殊常。
《太消神鉴》云：面部右五岳之位，额为南岳衡山，属离火。颏为北岳恒山，属坎水。左颧为东岳泰山。属震木。右颧为西岳华山，属兑金。鼻为中岳嵩山．属中央土。金木水火土、各有时，火主夏。水主冬，木主春，金主秋，惟土每季旺十八日。乃为万物生成之地，所以鼻贵乎高隆光明色黄者，得其十之本色也。若有骨法者，主有贵禄，在庶人得财入宅。《大统赋》云：梁贵乎于隆贯额尚也。色贵乎先莹目日明也。许负门：准明印正，诸事亨通。鬼谷先生说：欲观在任古凶者、看年寿二位，一分黄明，一年无事。二分黄明．二载平安。三分黄明，三周吉利。若见非来之事，或青或赤或黑，并主当年不利。《五总龟》曰：年寿四时黄。财冉非常。《广鉴集》云：心善三阳光点点，左眼胞也。脾安鼻准见黄明，耳轮然黑肾脏丧．年寿黄明福德生，右目上下：忽然准头明更净，等闲有土是通亨。土者黄明也。目印堂至准库中间，四季常得黄明．寒努不侵。寿怒不变，乃为平生之福也。
准头黑，兰台暗掺，旬日必身亡。
准头者、是土之主。兰台．左鼻胞名兰台，又右为廷尉。《海底眼》曰：夫鼻者．运五胶之棍华、肿之苗。肺虚则通，而色莹光明．元病多古。肺灾则塞，而色掺黑暗大患，全而多凶。若见准头兰台包修黑暗者，大病速至，不出十日之内丧矣。病人最怕此色。
论曰：
运限者鼻管十年，自印堂三十六，至右库四十五。鼻有二节，黑于在山根者，主妨妻害子，鼻侧大凶不利年上者兄弟难为。印堂当中圆黑者，贵吉。夫气色印堂山根光明者吉，暗惨者滞。年寿黄明者吉，黑病赤官灾青破耗白哭泣。准头黄明者，喜庆立至。黑大病。赤红者破耗。白者破毒。
口为出纳官
短促，唇掀，色青，齿露，偏邪，骨肉相煎。
促者，口聚也。短者，横窄也。促短者，并主孤也。《大统赋》云：口如吹火似寒酸。吹者襭聚也．《通神鬼巴相》曰：口有三聚，一猴口吹火聚，注令人无于，子立自身亡；二日羊门饮水聚．注令人孤寒，好歌乐无衣箱，三日鹤口缩囊聚，注今狐寒性寡，亲子另房．唇掀者．口唇翻窒也，亦主弧克。《太清神鉴》曰：眼露睛，唇皮宣，男扰贼盗，女扰产难．若去寺现及出家，免得一身见八感．青色者．言唇气盲黑，亦主弧贫．《五总龟》云：贫穷似鼠常青黑，破尽田园不住家．《大统赋》云：青黑祸发齿露者，凡语笑露齿牙，孤克。《广鉴集》云：相中大忌露齿也。偏斜者，口不正也，亦主孤贫。《万金相》云：海朝文、阳十七祸至，阴二八大病．海朝武，阳二八灾病，阴十七祸生 文左武右也。又曰水星不正．针肉相煎。水昆，门也。骨肉，六亲也．然主平生之象，五十六岁人运．至六十四岁不利骨肉。
阔而不正，虚诈不堪言。
横曰不牧而倡斜不正者、主为人多奸猾，虚谬不实。《大统赋》曰：大言无信者略绰，赂绰者即横阁不牧也。《五总龟》曰：若伤归于左畔，是非奸诈爱便宜．口唇左边也。
偏薄是非谤汕。
偏薄者．口盾薄横伯也，主好说谈。是非谤汕者．不知已口快舌长．专提人语失，取笑浑语，毁善讥调，不顾忌讳，似此之人，虽居富贵，亦不脱小人也。《五总龟》曰：水星偏陷两头垂，尖薄无棱作乞儿。无棱者，薄也。
如朱抹，名誉相传。
如朱抹者，口唇红鲜，似涂抹朱砂之红色也。主文章才俊，其名链传扬四方。陈图南曰：唇如泼砂，富贵如华红色也．许负曰：口如含丹，不受饥寒．郭林宗曰：唇红齿白食天禄，多艺多财又多宫．《贫女》曰：贵人唇红似泼砂，更加四字足荣华。然主平生之贵，五十六岁入远。大发财禄。
唇里紫食肉千里衣禄自天然。
唇鲜紫红色者，主富贵．可食千里之爵禄，乃为天主自然之福。平生之贵，五十六人限快。
覆载多纹理，掩人过恶，得子孙须贤。
覆载，唇之名也。《万金相》云：上层名金覆，下层名金载，若唇上下有纹理多者，主为人宽和，见善多为，遇恶劝归于善而喜避其恶，又招贵子贤孙。《大统赋》云：上下纹交于孙众、周陋棱利仁信全。
食时多哽咽，必主边遭。
哽咽者．吃饭食吞噎向喉咽之中，作沃沃之声是也．遁檀者，平生露滞不通。张紫菱曰食为性之本，所以欲详而不暴，缀不欲声，吞不欲鸣也。《五总龟》曰：鸟啄猪食最贱客，相他衣食必无终。咽粗急者人多燥，鼠食从来饮食空．又曰：相食看详缓，穷忙岂合宜。更嫌将乌啄，更总合淋漓。性暴吞须急，心宽食必迟。问君荣贵处，牛哺福相随。
常向睡中不合泄元气，天促天年一。
口者．宣言语以接万物．博领饮味以安五脏。造化之权，祸福之柄。唇为口之城廓，舌之门户，一开一合，荣辱所系也。所以夜睡开口者．泄其元气．元气即泄．寿不永也。
亲曾见低垂两角，常被世人嫌。
两角下垂者．无衣食也。最招人憎嫌。《五总龟》曰：口者，心之外表，赏罚之所出，荣辱之所关。欲端而厚．言不乱发．谓之口德。若多言而乱发者，谓之口侯。若方广有棱者，主寿形。如弓稍向上者．主贵；若尖而薄反者．主贱．若黑子生于上唇者，平生酒肉来自然。生于口角者，灾滞。生于寿带人口，主饥饿而死。女人唇生黑子者、主淫，无媒自嫁也。
论曰：
运限者，口管十五年，为末主五十六至六十四。口有三聚，黑子生在唇上者，主一生得酒食，唇内亦然。口角生者，末主水灾。纹理者寿带人口，直饥饿不食而死。气色红润者，则贵。黑者贱。青者毒，白者亦然。黄者病。惟绕口黄明者，最吉。
论男女五官
夫人身手欲得厚，大小相覆，滑净光泽，必应豪贵。颜色光润，财禄日进。夫人少颜色，恶者绝无官。《分坟经》云：头小为一极，不得上天力。额小为二极，不得父母力。目小为三极，无有广知识。鼻小为四极，农作无体息。口小为五极，无有盛衣食。耳小为六极，方命难量测。头虽大，额无角。目虽大，无廓落。无相也。鼻虽大，梁校弱。口虽大，语赂绰。耳虽大，无轮廓。腹虽大近上着，非奴即作客是无相。头虽小，方且平。目虽小，精且明。鼻虽小，梁柱成。口虽小，语媚生。如此之人法主聪明兼不少衣食。夫女人共语，未了即面看地，如此之人，必有病也。夫女人当共人语，手拈衣带者，便低头答者，必有奸淫之事也。
五岳
额为衡山。颏为恒山。鼻颧嵩山。左颧为泰山。右颧为华山。
中岳要得高隆，东岳须耸，而朝应不窿不峻，剿无势，为小人，亦无高寿。中岳薄面无势，则四岳无主，纵别有好处，不至太贵，无威严重权，寿不甚远。中岳不及且长者，止中寿，如尖薄，晚年见破，到头少称意．南岳倾侧，则主见破，不宜长家。北岳尖陷，未主无成终亦不贵。东西倾倒无势．则心恶毒无慈爱。五岳须要相朝．
四渎
耳为江。目为河。口为谁。鼻为济。
四渎要深远成就，而涯岸不走，剧财谷有成，财物不耗多蓄积。耳为江渎，窍要闻而深，有重城之副，紧则聪明，家业不破．目为河渎，深为寿，小长剔贵，光则聪明，浅则短命，昏浊多滞，圆则多天，不大不小贵．口为淮漠，要方阔而唇吻相履载，上薄则不覆．下薄则不载，不覆不载则无寿．无晚幅．不覆则家必覆。鼻为济渎，要丰隆光圆，不破不露，则家必富。
五星六耀说
五星，金、木、水、火、土也。
六耀者，太阳、太阴、月孪、罗喉、计都、紫气。
火星须得方，方者有金章。(额也)
紫气须得圆，圆者有高官。(印堂)
土星须要厚，厚者得长寿。(鼻也)
木星须要朝，五福并相饶。(右耳)
金星须要白，官位终须获。(左耳)
罗喉须要长，长者食天仓。(左眉)
计都须要齐，齐者有妻儿。(右眉)
月字须要直、直者得衣食。(山根)
太阴须要黑，黑者有官职。(右眼)
太阳须要光，光者福禄强。(左眼)
水星须要红，红者作三公。(口也)
五星六耀决断诗
金木星是耳，贵要轮廓分明，其位红白色不均，大小如门阔，生得端正，不反不尖，不小，一般更是高过眉眼。白色如银样大好、其人当生，得金木二星照命，发禄定早。若反侧窄，或大或小，为陷了金木二星，其人损田宅，破财帛，无学识也。
诗曰：
金木成双廓有轮，风门容指主聪明。端耸直朝罗计上，富贵荣华日日新。左金耳也金本开花一世贫，轮翻廓反有艰辛。于中若有为官者，终是区区不出尘右木耳也。
水星是口，名为内学堂，须要唇红阔四角人中深，口齿端正有文章，为官食禄。若唇齿粗，口角垂，黄色主贫贱。
诗曰：
口含四字似朱红，两角生棱向上官，定是文章聪俊士，少年及第作王公。水星赂绰两头垂，尖薄无棱是气儿。若是偏将居左右，是非奸诈爱便宜口也。
火星是额如见额广阔发际深者，有禄位衣食，及子息四五人，其人有艺学，父母尊贵，当生命宫，得火星之力人命，有田宅，寿九十九。如尖陋有多文理者，是陷了火星，乃不贵，无子息一二人，至老不得力，衣食平常，又不得兄弟力，主贫，无大寿，损妻破财。
诗曰：
火星宫分阔方平，润泽无纹气色新。骨耸三条川字样，少年及第作公卿。火星尖狭是当流、纹乱纵横主配囚。赤脉两条侵日月，刀兵赴法死他州。额也
诗曰：
罗计星君秀且长，分明贴肉应三阳。左罗不惟此貌居官职，思义彰名播远方。罗喉稀疏骨耸高，为人性急爱凶豪。眉毛奸邪状似垂杨柳，兄弟同胞有旋毛。右计
六府论法
六府者，两辅骨、两颧骨、两颐骨、欲其充实相辅，不欲支离孤露。《灵台秘诀》云：上二府自辅角至天仓，中二府自命门至虎耳，下二府自肩骨至地阁。六府充直无缺陷癍痕者，主财旺。天仓峻起多财禄，地阁方停万顷田，缺者不合。
三才三停论
三才者，额为天，欲闹而圆，名日有天者贵。鼻为人，欲旺而齐，名曰有人者寿。颏为地，欲方而阔，名曰有地者富。三停者，发际至印堂为上辅，是初主。自山根至准头为中府，是中主。，自人中至地阁为下辅，末至。自发际至眉为上停，眉至准头为中停，准头至地阁为下停。诀曰：上停长老吉昌，中停长近君王，下停长少吉祥。三停平等，富贵荣显。三停不地，孤天贫贱。
诗曰：
面上三停仔细看，额高须得耳门宽。学堂三部吴堪是，空有文章恐不官，
鼻梁隆起如悬胆，促者中年寿不长。地阁满来田地盛，天廷平阔于孙昌。
三相所主
额尖初主灾，鼻歪中主逃。欲知晚景事，地阁喜方高。
沦三柱头为寿柱，鼻为梁柱，足为栋柱。
相身三停
身分三停，头为上停。人矮小而头大长者，有上稍无下稍，身长大而头短小者，一生贫贱。自肩至腰，为中停，要相称，短而无寿，长则贫。腰软而坐俱动者，无力而无寿。自腰至足为下停，要与上停齐而不欲长，长则多病。若上中下三停长大短小不齐者，此人无寿。一身三停相称为美。
上停丰秀厚而长，此是平生大吉昌。若是下停长且薄，似此贫穷走四方。身上三停头足腰，看他长短要均调。上长下短公侯相。长短无差福不饶。中停长者人多贵，背耸三山足宝珍。万一脚长身又短，区区浪走一凡民。又云：下长上短贱人体，形貌干枯骨又粗，若见眼圆如竹叶。中年里面产田无。上停短下停长，终日区区促寿疆。上停长下停短，衣食自然仓凛满。三停俱短无亏陷，五岳端严富贵全。上下两停兼短促，一生终是受边遭。
五行形相
土星是鼻，须要准头丰厚，两孔不露，年上寿上平满直端耸不偏，其人当不陷了土星，人命并满三分．主有福禄寿。如中岳土星不正，准头尖露，更准头高，其人陷了中岳土星，主贫贱少家业．主心性不直。
诗曰：
土宿端圆似截简，灶门孔大即三公。兰台廷尉来相应。必主声名达圣聪。
土宿歪斜受苦辛，准头尖薄主孤贫，傍观勾曲如鹰嘴，心里奸谋必害人。
鼻也
紫气星下是印堂，分明无直纹圆如珠，主人必贵。白色如银样，主大富贵。黄者有衣食。如窄不平匀，有隐纹者，不吉，子息二三人，不得力，无厚禄，损田宅。
诗曰：
紫气宫中阔又圆，拱朝帝主是英贤。兰台廷尉来相应，末主官荣盛有钱。
紫气宫中窄又尖，小短无腮更少男。自小为人无实学，衣食潇条更没添。
印堂
太阴太阳是眼，要黑白分明，长细双分人鬓者，黑睛多白睛少，光彩者，其人当生得阴阳二星照命，作事俱顺，骨肉俱贵。如黑少白多黄赤色，其人陷了二星，损父母害妻子，破田宅多灾短命。
诗曰：
日月分明是太阳，精神光彩一般强。太阳为官不拜当朝相，也合高迁作侍郎。左眼日月斜窥赤贯瞳，更嫌孤露又无神。太阴阴阳枯暗因刀死，莫待长年主恶终。
右跋
月字星是山根，从印堂直下分破者，其人当遭月孪照命。陷了山根，主子孙不吉，定多灾危，修读无成，破产刑妻害子息。
诗曰：
月孪宜高不宜低，莹然光彩似琉璃。为官必定忠臣相，末主高官有好妻。
月字宫中狭又尖，家财早破事相煎。为官岂得荣高禄，字位当生困岁年。
山根
罗计星是眉，二星粗黑过目人鬃际者，此衣禄之相，子息父母皆贵，亲眷亦责。此二星人命，如眉相连横赤色更短，主骨肉子息多犯恶死。
诗曰：
木瘦金方水主肥，土形敦厚背如龟。上尖下阔名为火，五样人形仔细推。
木色青今火色红，土黄水黑是真容。只有金形是带白，五般颜色不相同。
诗曰：
青主忧今白主丧，黑主重病及官方。若还进职并添喜，看取所黄满面光。
五行相说
夫人之受精于水，凛气于火，而为人。精合而后神生，神生而后形全。是知全于外者，有金木水火土之相，有飞禽走兽之相。金不嫌方，木不嫌瘦，水不嫌肥，火不嫌尖，土不嫌浊。似金得金，刚毅深。似木得木，贷财足。似水得水，文学贵。似火得火，见机果。似土得土，厚柜库。故丰厚严谨者，不富即贵。浅沟轻燥者，不贫则天。如女子之气，欲其和媚，相貌欲其严整，若此者不富则贵也。
论形
人秉阴阳之气，肖天地之形，受五行之资，为万物之灵者也。故头象天，足象地，眼象日月，声音象雷霆，血脉象江河，骨节象金石，鼻额象山岳，毫发象草木。天欲高远，地欲方厚，日月欲光明，雷霍欲震响，江河欲润，金石欲坚，山岳欲歧，草木欲秀，此皆大概也，然郭林宗有观人八法，是也；
论神
夫形以养血，血以养气，气以养神，故形全则血全，血全则气全，气全则神全。是短形能养神，托气而安也。气不安则神暴而不安，能安其神，其惟君子乎。穷则神游于眼，寐则神处于心，是形出处于神而为形之表，犹日月之光外照万物，而其神固在日月之内也。眼明则神清，眼昏则神浊。清则贵，浊则贱。清则卧多而寐少，浊则寐少而寐多。能推其寐者，可以知其贵贱也。夫梦之境界，盖神游于心，而其所游之远，亦不出五脏六腑之间，与夫耳目视听之门也。其所游之界，与所见之事，或相盛而成，或遇事而至，亦吾身之所有也。梦中所见之事，乃吾身中，非出吾身之外也。白眼掸师说梦有五境：一曰灵境，二曰宝境，三曰过去境，四曰见在境，五曰未来境。神惨梦生，神静则境灭。夫望其形，或洒然而清，或朗然而明，或凝然而重，然由神发于内而见于表也。神清而和，彻明而秀者，富贵之相也。昏而柔弱浊而结者，贫沟之相也。实而静者其神安，虚而急者其神惨。
相主神有七
藏不晦，藏者不露也．晦者无神也。安不愚，安者不摇动也，愚者不变通也。发不露，发者发扬也，露者轻跳也。清不枯，清者神逼人也，拈者神而死也。和不弱，和者可亲也，弱者可呷也。怒不争，怒者正气也，争者泪气也。刚不孤。刚者可敬也，孤者可恶也。
诗曰：
神居形内不可见，气以养神为命根。气壮血和则安固，血枯气散神光奔。
英标清秀心神爽，气血和调神不昏。神之情浊为形表，能定贵贱最堪论。
论气
夫石蕴玉而山辉，沙怀金而川楣，此至精之实，见乎色而发于形也。夫形者质也，气所以充乎质，质因气而宏。神完则气宽，神安则气静。得失不足以暴其气，喜怒不足以惊其神。则于德为有容，于量为有度，乃重厚有福之人也。形犹材有杞梓梗棉荆棘之异，神犹士所以治材用其器，声犹器听其声，然后知其器之美恶，气犹马驰之以道善恶之境。君子则善食其材，善御其德，又善治其器，善御其马。小人反是。其气宽可以容物，和可以接物，清可以表物，正可以理物。不宽则隘，不利则涙，不刚则懦，不清则浊，不正则偏。视其气之浅深，察其色之燥静，则君子小人辨矣。气表而舒和而不暴，为福寿之人。急促不均，暴然见乎色者，为下贱之人也。医经以一呼一吸为一息，凡人一昼夜计一万三干五百息，今观人之呼吸疾徐不同，或急者十息，迟者尚未七八。而老肥者大疾，勿其者差迟，故恐古人之言犹末尽理。夫气呼吸发乎颜表，而为吉凶之兆，其散如毛发，其聚如黍米。望之有形，按之无迹，苟不精意以观之，则祸福无凭也。气出人无声，目不自察，或卧而不喘者，为之龟息气象也。呼吸气盈而身动主死之兆也。孟子不顾万钟之禄，能养气者也，争可欲之利悼悼然房其色而暴其气者，亦何以论哉。
诗曰：
气乃形之本，察之见贤愚。小人多急燥；君子则宽舒。暴庚灾相及，深沉福有余。谁知公辅量。虚受若重渊。柳庄曰：从发际至承浆，左右气止一百二十五部；若言黑子皆为助相，视其骨气美者为妙也。
论五音
五行散而为万物，人生万物之上，声亦辨其五音。故木音嘹亮高畅激越而和。火音焦烈燥怒如火烈之声。金音和而不房，润而不枯，如调簧奏曲，玉碧流音。水音因而清，急而畅，感条达之间也。与形相养相生者吉，与形相克相犯者凶。
论声
夫人之有声，如钟鼓之响。器大则声宏，器小则声短。神清则气和、气和则声润，深而圆畅也。神浊则气促，气促则声焦急而轻嘶也。故贵人之声，多出于丹田之中，与声气相通，混然而外达丹田者、声之根也。舌端者，声之表也。夫根深则表重。根浅则表轻，是如声发于根而见于表也。若夫清而圆，竖而亮，缓而烈，急而和，长而有力，勇而有节，大如洪钟腾韵龟鼓振音，小如玉水流鸣琴征奏曲。见其色则粹然而后动，与其言久而后应，皆贵人之相也。小人之言皆发舌端之上，促急而不达，何则急而嘶，缓而涩，深而滞，浅而澡。大则散，散则破，或轻重不均，嘹亮无节，或眶毗而暴，繁乱而浮，或如破锣之响，败鼓之鸣，又如寒鸦哺雏，鹅雁呸咽，或如病猿求侣，孤雁失群，细如蚯蚓发吟，狂如青龟夜惨，有如犬之吠，如羊之鸣，皆贱薄之相也。男有女声单贫贱，女有男声亦妨害。然身大而声小者凶，或于湿而不齐，谓之罗网声。大小不均，谓之雌雄声。或先迟而后急，或先急而后迟，或声未止而气先绝，或心未举而色先变，皆贱之相也。夫神定于内，气和于外，然后可以接物，非难言有先后之叙，而色亦不变也。苟神不安而意不和，则其言失先后之叙，辞色挠矣，此小人之相也。夫人票五行之形，则气声亦配五行之象也。故土声深厚，木声高唱，火声焦烈，水声缓急，金声和润。又曰：声轻者断事无能，声破者作事无成，声浊者谋运不发，声低者卤钝无文。清吟如涧中流水者，极贵。发声溜亮自觉如瓮中之响者，主五福全备之人也。
听声篇
声小亮高，贤贵之极；语声细嫩，必主贫寒，兼须危困。女人雄声，终身不荣，良人早强，虚有夫名。男子雄声，妨须多儿女，声急切妨夫一绝。
诗曰：
木声高唱火声焦，和润金声最富挠。土语却如深瓮里，水声圆急又飘飘。
贵人音韵出丹田，气实喉宽响又坚。贫贱不离唇舌上，一生奔走不堪言。
声大无形，托气而发，贱者浮浊，贵者清趣。太柔则怯，太刚则折。隔山相闻，圆长不缺，斯乃贵人，远见风节。
富格例
形厚、神安、气清、声扬、眉阔、耳厚、唇红、鼻直、面方、背厚、腰正、皮滑、腹垂、牛齿、鹅行，以上皆富贵相也，主少年奋发，家财丰厚也。
大富格
耳大贴肉，鼻如签筒，鼻如悬胆，面黑身白，背耸三山，声如远钟，背阔胸平腔大垂下，头皮宽大，主大富也。
中富格
三停平等，五岳朝归，五长俱全，五短俱全，五露俱全，眼如丹风，声似鸣钟，秉此格者，主中富也。
贵格例
面黑身白，面粗身细，脚短手长，身小声大，龙来吞虎，面短眼长、不臭而香，肉角少顶，以上皆贵相也。若人有此相，求功名者官高职显，求财利者钱谷巨富之相也。
大贵格
虎头燕领，日月角起，伏犀贯顶，眼有定睛，凤阁插天，两手垂膝，口中容拳，舌至准头，虎步龙行，双风眼，此为大贵之相也。
中贵格
须如铁线，耳白过面，服如点漆，上长下短，口如四字，三十六牙，龙吞虎吻，此为中贵之相也。
小贵格
天庭高耸，地阁方圆。小便如珠，大便方细。齿白而大，眉疏目秀。口如弓角，唇似珠红，此为小贵之相也。
富贵口诀
腰圆背厚者，富贵；有粱柱，左右爵起，口方，而地阁方圆，四维有朝拱者，主富之相。气色润秀，身体细腻，面正平满，背格吉怪清奇者，主富。手背厚，行立坐食端正者，主富。精神秀异，举止沉重者，主富相也。
官贵口诀
看官员，在限有神，有骨耸诸皆异常人。身短而面长者贵。面方限长者贵。肩背重厚者贵。头有角骨者贵。面有骨格者贵。风目龙储者贵。摄有角起；声音清亮；耳白如面，额有头棱者贵。胡须似铁，手足似玉。不贵而富。
寿相格
颧骨重贯耳者寿。：命门光泽者寿。项下有皮如条者，长寿之相也。双条妻皆老，一条则孤。人中着齿而齐者福寿。喉音高者，卧而不喘，谓之龟息，乃寿相。颧骨相连人耳后，骨高起年寿上不陷者，主寿耳。是木星又为寿星，山根上正直者主福寿。耳后有骨名 寿星骨。生丰起者长年；脑后三玉枕如果栗者福寿。鼻粱隆起者寿柏。食物急登涸缓者寿五岳丰隆，法令分明；眉有长毫，项有余皮，额有横骨，面皮宽厚，声音清响，背肉负厚，胸前平阔，齿齐坚密，行坐端庄，两目有神，耳有长毫，鼻粱高耸，以上皆寿相，与十寿同看也。
福寿格例
眉长过目主妻得美貌晓事。：眉如新月，主人聪明，文章折桂，举业有成。面有和气，主高人相敬阴人得力。星辰拱朝，主人作事有成有立之命。金木朗元，主有口禄兼得远方财物。目秀而长。主贵人相敏有财寿禄全。
成格例
正面开敷，城郭端正，眼光不疏，五拱六满，三处平阔、三光五泽。
成败不足格
地角尖削者、，主成败。骨节组恶，面上尘埃，面赤气黑，行步摆摇者，主成败。鼻露梁者主耗散。
进格例
红黄不改五岳光华，气和色润，气宇轩昂，五星朝拱，四渎无倾。
退格例
额上断纹，口眼偏斜，背皮单薄，气色尘昏灰色如黑，城郭欠明，鼻露土流，齿牙不齐。印堂穿破，两耳焦黑。
动格例
耳反无轮，山根无肉，面无城郭，上短下长，身长项长，三尖六肖。
散格例
双眉尾散，两耳无弦，面无城郭，鼻头仰露，四大空亡，面皮急绷，气色烟尘，纹破痣侵。
通达口诀
满面光润者发达。红黄满面者发财。气体克越者发福。神气清爽者发福也。
清闲安乐
手足细腻，一生清闲。面皮滑泽，一生安乐。眉毛疏淡，一生清闲。骨格清雅，一生安宁。神清气和，一生聪慧。
稳厚格
形貌端谨，言语详细，作事有始有终，气宇宽和，精神不露，部位无伤，稳厚端重，方正公平，近君子远小人。
聪明俊爽
目秀神清主聪明。肉皮细滑主聪明。指甲尖秀主聪明。耳有轮廓主聪明。眉毛疏秀，齿白而齐；骨格清楚，主聪明。
愚顽庸懒
神昏昧者愚顽。面骨横粗者愚顽。耳前暗昧者慵懒。眉重浊者性懒。气浊者愚鲁之汉。
刚强狠癖
眼中如火主刚强。面上青容冷面主狠癖。眼有三角面肉横，主刚强。唇高嘴超主性刚。眼白多主性癖。
伎巧
眉毛纤细，重重技艺。眉中黑子，必有伎俩。鼻广面长，伎俩非常。
十二孤神格
骨重者主孤。垂珠大者眉交眉浓鬓发厚者俱孤。冬天出汗者主贫孤。耳反者孤。华盖重者孤。骨体响者孤．声如雷者主孤。有腋气者主孤。地角亏者主孤。又曰：颧骨生蜂者孤。口角低者孤。眉如八字者主孤。
天相口诀
肉重无骨者天。两目无神，两耳低小，筋骨柔弱，无神无气，身长面短，面皮绷急，背负坑陷，桃花面色，步折腰斜，以上所说当与后天相歌十知同看也。
密窒口诀：
满而忧容者边而贫。尘埃满面者贫。背负薄肉者多边。井灶露孔者不聚财。气色困滞者多这。神气不定者多达。
刑克
结喉露齿，眼下无肉，泪堂深陷，人中纹理，人中黑子；山根断折，鱼尾枯陷，颧骨枯秊，眼带桃花，口如吹火，嘴如卧蚕，穿破两耳反掀，眼下泪痣，眼下又如荔枝色者，皆刑克也。
克父母
左偏损父，右偏损母。二处有疤痕，露齿结喉，损父。阴气重者
刑克妻妾
两颧骨凸露主克三妻。山根有横纹克三妻。鱼尾枯陷克头妻。眉重压眼克妻。山根限克妻。，结喉露齿克妻，害子。眉中有痣妨妻。面如面袋克妻，妨子。羊纹者刑妻，一纹刑一妻，两纹下低刑三妻。左目小损妻。眼尾有纹克妻，三纹克三妻。左眼角下神光之位青色者，主七旬内主难为妻子。黑子者主生离。华盖骨重，眼尾纹长，鱼尾枯，山根痣斑麻，三次作新郎。
克子息
眼下泪痕克儿女，人中斜侧克儿。耳无轮廓主刑克。山根断折克儿女。人中高尖克儿女。；三阴三阳不宜疤痕及有纹痣，鼻如界方，鼻梁剑脊骨见，地角有亏阴气大重，有女无男。有背无脊，头低步缓，狼虎之声，主刑宪也；
孤神格例
颧骨生峰，主孤无子，纵有亦是螟岭儿，此乃俱不得力之相。耳无弦根，
主父母妻子生离死别，田园耗散，无祖业之相。面无和气，主有妻无子，
父母隔各，六亲无情；眉棱骨起，主三妻有破祖无情，主有宿疾性刚气暴。
眼下无肉。主儿女有克，得力者少．与人无情、小人不足之相。
寡宿格
面无人色，主与人寡合，为人心毒，最爱便宜．处事不和，主人常招是非，主孤有妻而无子。不爱老幼，主六亲不和。救人无功。眉头常盛．主早年文伤见孤单，不伤妻女早见刑伤。不哭常泪。必主伤妻克子。晚景孤单。一双流泪眼，只会亡。
亡神格
头尖项大，主人牢狱之分救急无定。面小鼻大，主守空房，为事颠悔，才禄俱滞。须拳鬓卷，主人凶暴性狠毒。鼻梁横起。主与朋友难交，性严难犯。
劫杀格
眉骨枯棱，主妻子难为，六亲水炭，主性情不常。鼻梁尖薄，主杀妻害子，其心最毒，孤单相．服深无肉，主人奸诈便宜，早年父母不得力，兄弟分离，财寿不足。喉下结高。主伤妻子，寿命不长。
六冲格
面多漏气，主作事犯重，妻子重见，亦主离亲相。眉眼不朝，主为人六亲不和。口角下垂，主为人爱便宜。齿乱牙疏，主骨肉不和，阴人不和。星辰不拱，主背禄奔波无成无立。眉目杂乱。主有人口生离死别，百事无成。
六害格
鼻尖齿乱，主自家不睦不和，阴人不得不力之相。悬针梁露，主兄弟分离父母隔，各持刀弄。肉露肉横。主为人反面无情，为事不仁，女人主孤。
华盖格
横纹额上，主人幼年辛苦劳碌，妻迟子晚，又主孤单。眼上露堂，主人有艺压身，为人坚吝。鼻准丰大，主为人心善爱道，为事进迟。额上高骨。主有寿不染瘟病，相刑妻子。
羊刃破家纹
印堂上穿，主持刀把斧性重别祖离宗之人。鼻露尖薄，主田宅破耗，屋宅破财，限行到此必危。鼻梁剑脊，主六亲水炭，三十六九一厄，末年田园耗散。两眼昏沉，主一世贫穷，奔波劳碌，妻离子散。鱼尾偏亏，主小人不足妻子，刑克财散。面如洗光，主自破家产一世贫穷。皮薄绷鼓，主人无寿，一生财禄不聚，奔波劳碌之相。灰土尘蒙。主为人死无所归。
面上十大空亡
额尖为天空
额尖绷鼓，官贵无分，祖业难招，主孤，刑父母有伤，五十不齐，五十以前，凡事不吉利也。
颏削为地空
无地角，主晚岁孤寒，妻子难为，无结果之处。夫妻隔各，六亲不和，此为平常之相也。
天仓陷为一空
此空主食禄浅薄，主人齐戒，口腹浅薄，得祖业难招，奔波晚景，辛苦之相也。
面无城廓为一空
此相大忌，主人无成，虚花无寿而无略，亦无祖业之人，此为平常之相也。
山根陷为一空
此空主人离祖，六亲无力，骨肉无情，兄弟隔各，为人少力也。
风门露为一空
此空当主财散，六亲隔各，夫妻不能谐老，庄田祖业，主有破难存也。
须不过后为一空
此空主为人费力，朋友无情，财帛破耗，主其子孙不得力之相也。
耳无弦根为一空
此空之相，主人破祖离宗，身无居住之地，财禄耗散无成，亦无结果之相也。
后无须为一空
此空主孤刑，晚景贫寒，衣食困乏，决无妻子。若有。定是虚花到头一场辛苦，此为贱相也。
十杀格-
人行如醉为一杀，鼻曲者为二杀，面如散麻者为三杀、面如菇萎为四杀，眉浓为五杀，豺声为六杀，声高为七杀，寅申戊为八杀，口阔为九杀，眼人为十杀。
奸诈
斜视者多诈。门尖唇薄者多妄。冷笑无情多诈。偷视不正多诈。视上顾下多诈。妄说语言如太急者多诈。牙齿疏者多诈。又曰鼻尖毫出、眼细视低，口角高低，步履纵横，行步不匀，脚走高低多诈。
宽大
升斗满，部位中正、印堂开阔、诸部圆满、鼻窍微露。阴德眼上下堂有黄气，卧蚕出见、印堂黄气，精舍黄气。带令地角朝天、耳有轮廓朝水，口有棱角．眼带桃花眉如线。又如新月久视，意气可人。
贪骗食
鼻如鹰嘴者多贪，心狡。眼红者多贪，心毒。眉卓者多贪。嘴尖者多贪。鼻勾者多贪。
劳碌格
眼长多劳碌。骨粗多劳碌。面如马面驴唇劳碌。眉重气弱者劳碌。鱼尾纹多者劳碌。
四反格
耳无轮。口无棱。鼻仰孔。目无神。
三尖格
鼻尖。头尖。额尖。
六削格
眉无尾。额无角。目无神。鼻无梁。口无棱。耳无轮。
恶死卒亡
眼睛黄色主卒死。眉卓如刀主横亡。面黑常带怒容，眼中如血者，皆主暴亡。赤脉贯睛鼻露梁，主恶死。眉生逆毛主恶亡。此为恶死之相也。
溺水格
人中交纹，溺水招魂。额上忽如尘污者，五十日内，主坠井亡，名曰横殃休废。眉间黑子，初年水厄之忧。痣生鱼尾之中，主水厄之忧。口角黑愿，未防水厄。
火灾格
山根赤，七日之忧慎火。天罗纹在额上数十条者有灾，遭火殃。痣在眉毛，终年必遭火厄。
妻美格
蚕下黄色起纷纷，贵人欲要立为婚。有妻必是多贤德，才子文章人帝京。
《神机》云：准头圆，窍不露不昂，兰台廷尉二部相应，人生主得美貌之妻。山根有奇骨伏起者，为婚得贵妻。
画者一生得阴人之财。
