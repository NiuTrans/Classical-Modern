<spanstyle= font-family:FangSong_GB2312; >（论三首方二十九首灸法二首）</span>
论曰∶卒得肠痈而不晓其病候，愚医治之错则杀人。肠痈之为病，小腹重而强，抑之则痛，小便数似淋，时时汗出，复恶寒，其身皮皆甲错，腹皮急，如肿状，其脉数者，小有脓也。（《巢氏病源》云∶洪数者，已有脓也。）其脉迟紧者，未有脓也。甚则腹胀大，转侧闻水声，或绕脐生疮，或脓从脐中出，或小便出脓血。
问曰∶宫羽林妇病，医脉之，何以知妇人肠中有脓，为下之即愈。师曰∶寸口脉滑而数，滑则为实，数则为热。滑则为荣。数则为卫。卫数下降，荣滑上升，荣卫相干，血为浊败，小?
<strong>大黄牡丹汤<br/></strong>大黄（四两）牡丹（三两）芒硝（二两）瓜子（一升）桃仁（五十粒）
上五味，咀，以水五升煮取一升，顿服，当下脓血。（《金匮》方用牡丹一两，瓜子半升，芒硝二合。《删繁》方用瓜子半升，芒硝半合。刘涓子用硝石三合，云∶肠痈之病，小腹痞坚，或在膀胱左右，其色或白，坚大如掌热，小便欲调时自汗出，其脉迟坚者，未成脓，可下之，当有血。脉数脓成不复，可下。《肘后》名瓜子汤。）
<strong>肠痈汤方<br/></strong>牡丹甘草败酱生姜茯苓（各二两）桔梗薏苡仁麦门冬（各三两）丹参芍药（各四两）生地黄（五两）
上十一味，咀，以水一斗，煮取三升，分三服，日三。
又方薏苡仁一升牡丹桃仁（各三两）瓜瓣（二升）
上四味，咀，以水六升，煮取二升，分二服。（姚氏不用桃仁，用李仁。崔氏有芒硝二两，云∶腹中痛，烦满不安，或胀满不下饮食，小便涩。此病多是肠痈，人多不识。妇人产凡肠痈，其状两耳叶纹理甲错，初患腹中苦痛，或绕脐有疮如粟皮热，便脓血出似赤白下，不治必死方∶
以马蹄灰，鸡子白和涂，即拔毒瓦斯，不过，再涂瘥。
<strong>又方</strong>以瓜子三升捣末，水三升，煮取一升半，分三服。
<strong>又方</strong>以马牙烧灰，鸡子和涂，干即易。
<strong>灸肠痈方∶</strong>
屈两肘，正灸肘头锐骨各百壮，则下脓血，即瘥。
论曰∶产后宜勤挤乳，不宜令汁蓄积，蓄积不去，便结不复出，恶汁于内，引热温壮结坚牵掣痛，大渴引饮，乳急痛，手不得近，成妒乳，非痈也。急灸两手鱼际各二十七壮，断痈脉也。不复恶手近乳，汁亦自出，便可手助迮捋之，则乳汁大出，皆如脓状。内服连翘汤，外动经年月名为妒乳。妇人饮儿者，乳皆欲断，世谓苟抄乳是也，宜以赤龙皮汤及天麻汤洗之，敷二物飞乌膏，及飞乌散佳。若始作者，可敷黄芩漏芦散，及黄连胡粉散并佳。
