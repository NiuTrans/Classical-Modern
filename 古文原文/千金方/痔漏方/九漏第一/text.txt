<spanstyle= font-family:FangSong_GB2312; >（论一首方八十三首灸法十六首）</span>
论曰∶夫九漏之为病，皆寒热瘰在于颈腋者，何气使生？此皆鼠寒热之毒瓦斯，堤留于脉而不去者也。鼠之本，皆根在于脏，其末上出于颈腋之下，其浮于脉中，而未着于肌肉，而外为脓血者易去。去之奈何？曰∶请从其末，引其本，可使衰去而绝其寒热。审按其道以予之，徐往来以去之，其小如麦者，一刺知，三刺已。决其死生，奈何？曰∶反其目，视其中，有赤脉从上下贯瞳子，见一脉一岁死，见一脉半一岁半死，见二脉二岁死，见二脉半二岁半死，见三脉三岁死。赤脉不下贯瞳子者，可治也。
凡项边、腋下先作瘰者，欲作漏也。宜禁五辛酒面，及诸热食。凡漏有似石痈累累然作子，有核在两颈及腋下，不痛不热，治者皆练石散敷其外，内服五香连翘汤下之。（二方并见二十二卷痈疽门）。已溃者治如痈法。诸漏结核未破者，火针针使着核结中，无不瘥者。何谓九漏？一曰野狼漏，二曰鼠漏，三曰蝼蛄漏，四曰蜂漏，五曰蚍蜉漏，六曰蛴螬漏，七曰浮沮漏，八曰瘰漏，九曰转脉漏。
