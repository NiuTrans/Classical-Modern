<spanstyle= font-family:FangSong_GB2312; >（论三首方四十五首）</span>
论曰∶人腹中有尸虫，此物与人俱生，而为人大害。尸虫之形状似大马尾，或如薄筋，根据脾而居，乃有头尾，皆长三寸。又有九虫，一曰伏虫，长四分。二曰蛔虫，长一尺。三曰白虫，长一寸。四曰肉虫，状如烂杏。五曰肺虫，状如蚕。六曰胃虫，状如虾蟆。七曰弱虫，状如瓜瓣。八曰赤虫，状如生肉。九曰蛲虫，至细微，形如菜虫状。伏虫，则群虫之主也。
蛔虫贯心则杀人。白虫相生，子孙转多，其母转大，长至四五丈，亦能杀人。肉虫令人烦满。
肺虫令人咳嗽。胃虫令人呕吐，胃逆喜哕。弱虫又名膈虫，令人多唾。赤虫令人肠鸣。蛲虫居胴肠之间，多则为痔，剧则为癞。因人疮痍，即生诸痈、疽、癣、、、疥、龋，虫无所不为，人亦不必尽有，有亦不必尽多。或偏有，或偏无，类妇人常多，其虫凶恶，人之极患也。常以白筵草沐浴佳，根叶皆可用，既是香草，且是尸虫所畏也。
论曰∶凡欲服补药及治诸病，皆须去诸虫，并痰饮宿醒醒除尽，方可服补药，不尔，必不得药力。
<strong>治肝劳生长虫，在肝为病恐畏不安眼中赤方∶</strong>
蜡吴茱萸东行根皮（各二两）干漆（四两）鸡子（五枚去黄）粳米粉（半斤）
上五味捣吴茱萸皮为末和药，铜器中煎可丸，如小豆大，宿勿食，平旦饮服一百丸，小儿服五十丸，虫当烂出。（《集验方》无吴萸根，名鸡子丸。）
<strong>治心劳热伤，心有长虫名曰蛊长一尺，贯心为病方∶</strong>
雷丸橘皮桃仁（一作桃皮）石蚕（各五分）野狼牙（六分）贯众（二枚）僵蚕（三七枚）
上十二味为末，蜜丸如梧子大，空腹饮或酒下七丸，加至二七丸，日二服。（一方无石蚕。
<strong>治脾劳热，有白虫在脾中为病，令人好呕下虫方∶</strong>
大麻子（八升）东引吴茱萸根（一尺大者）橘皮（二两）
上三味咀，以水煎，临时量服，凡合，禁声勿语道作药，虫当闻便不下，切忌之。
<strong>治肺劳热生虫，在肺为病方∶</strong>
野狼牙（三两）东行吴茱萸根白皮（五合）东行桑根白皮（切一升）
上三味咀，以酒七升，煮取一升，平旦顿服之。
<strong>治肾劳热，四肢肿急，蛲虫状如菜虫，在肾中为病方∶</strong>
芜荑胡粉槐皮（各一两）干漆（二两）贯众（三枚）杏仁（四十枚）吴萸（五十枚）
上七味治，下筛，平旦以井花水服方寸匕，加至一匕半，瘥止。
<strong>治蛲虫方∶</strong>
以好盐末二两，苦酒半升合铜器中，煮数沸，宿不食，空心顿服之。
<strong>又方</strong>真珠（二两）乱发（如鸡子大烧末。）
上二味治下筛，以苦酒调，旦起顿服之。（《肘后方》用治三虫）。
<strong>蘼芜丸<br/>治少小有蛔虫，结在腹中，数发腹痛，微下白汁，吐闷寒热，饮食不生肌皮，肉痿黄四肢不相胜举方∶</strong>
蘼芜贯众雷丸山茱萸天冬野狼牙（各八分）芦甘菊（各四分）
上八味为末，蜜丸如大豆，三岁饮服五丸，五岁以上以意加之，渐至十丸。加芦六分名芦丸，治老小及妇人等万病。腹内冷热不通，急满痛，胸膈坚满，手足烦热上气，不得饮食，身体气肿腰脚不遂，腹内状如水鸡鸣，女人月经不调，无所不治。
<strong>治蛔虫方∶</strong>
芦末以饮和，服方寸匕不觉，加之。（《备急方》治蛲虫）。
<strong>治热患有蛔虫懊恼方∶</strong>
芦（十分）干漆扁竹（各二分）
上三味治，下筛，米饮和一合服之。日三。
<strong>治蛔虫在胃中渐渐羸人方∶</strong>
干漆（《外台》作盐）醇酒白蜜（各一升）
上三味纳铜器中微火煎，令可丸如桃核一枚，温酒中，宿勿食，旦服之，虫必下。未下更服。（《外台》治蛲虫）。
<strong>又方</strong>取楝实纳醇苦酒中浸再宿，用绵裹，纳谷道中入三寸，一日易之（《集验方》用治长
<strong>治蛔虫攻心腹痛方∶</strong>
锉薏苡根三斤，以水七升，煮取三升，先食服之，虫即死出。
<strong>又方</strong>鹤虱为末，苦酒空腹服方寸匕，佳。
<strong>又方</strong>七月七日采蒺藜子阴干烧灰，先食服方寸匕，日三，即瘥。
<strong>治寸白虫方∶</strong>
吴茱萸细根（一握，熟捣）大麻子（三升，熬，捣末）
上二味以水三升和搦取汁，平旦顿服，至巳时与好食令饱，须臾虫出。不瘥，明旦更合服之。不瘥，三日服。（《肘后》治三虫，以酒渍，取汁服）。
<strong>又方</strong>芜荑（六分）野狼牙（四分）白蔹（二分）
上三味治，下筛，以苦酒二合，和一宿，次早空腹服之。
<strong>又方</strong>胡麻（一升）胡粉（一两）
上二味为末，平旦空腹，以猪肉汁啖尽，即瘥。
<strong>又方</strong>以榧子四十九枚，去皮，月上旬平旦空腹服七枚，七日服尽，虫消成水，永瘥又方以吴茱萸北阴根干去土切一升，以酒一升浸一宿，平旦分二服。凡茱萸皆用细根东引北阴者良。若如指以上大，不任用。
<strong>又方</strong>用石榴根如茱萸法，亦可水煮服。
<strong>又方</strong>大麻捣取汁，五升分五服。亦治小儿蛔虫。
<strong>又方</strong>以好麻油二升煎令熟，纳葱白三寸令黑便熟，冷，顿服之。
<strong>又方</strong>熬饧令十分燥作末，以方寸匕纳羊肉中，服之。
<strong>又方</strong>桑根白皮切三升，以水七升，煮取二升，宿勿食，平旦空腹顿服之。
<strong>又方</strong>槟榔二七枚治，下筛，以水二升半，先煮其皮，取一升半，去滓纳末，顿服。
暖卧虫出，出不尽更合服，取瘥止。宿勿食，旦服之。
论曰∶凡得伤寒及天行热病，腹中有热，又人食少，肠胃空虚，三虫行作求食，蚀人五脏及下部。若齿龈无色，舌上尽白，甚者唇里有疮，四肢沉重，忽忽喜眠，当数看其上唇，内有疮唾血，唇内如粟疮者，心内懊恼痛闷。此虫在上蚀其五脏；下唇内生疮者，其人喜眠，此虫在下蚀其下部，人不能知，可服此蚀虫药，不尔，虫杀人。又曰∶凡患湿者，多是热病后或久下不止，或有客热结在腹中，或易水土温凉气着，多生此病。亦有干，不甚泄痢，而下部疮痒。不问干湿，久则杀人。凡湿得冷而苦痢，单煮黄连及艾叶、苦参之属，皆可用之。若病患齿龈无色，舌上白者，或喜眠烦愦，不知痛痒处，或下痢，急治下部。不晓此者，但攻其上，不以下部为意。下部生疮，虫蚀其肛，肛烂见五脏便死，烧艾于竹筒熏之。
<strong>治伤寒虫病方∶</strong>
取生鸡子小头叩出白，入漆一合，熟和搅令极调，当沫出，更纳着壳中，仰吞之，食顷或半日乃吐下虫。剧者再服，虫尽热除病愈。
<strong>治湿方∶</strong>
黄连（十分）生姜（十分）苦参（四分）艾叶（八分）
上四味咀，以水一斗，煮取三升，分三服。久者服三剂。
<strong>懊恼散<br/>治湿疮烂杀除虫方。</strong>
扁竹（半两）芦雷丸青葙子女青桃仁（各三两）
上六味治，下筛，粥饮服方寸匕，日三。加至二匕。亦可酒服。
<strong>青葙散<br/>治热病有，下部生疮方。</strong>
青葙子（一两）橘皮扁竹（各二两）芦（四两）甘草（一分）野狼牙（三分）
上六味治，下筛，米饮和，每服一合，日三。不知，稍加之。（《短剧》无甘草）。
<strong>姜蜜汤<br/></strong>治湿方生姜汁（五合）白蜜（三合）黄连（三两）
上三味以水二升，别煮黄连，取一升，去滓纳姜、蜜更煎，取一升二合，五岁儿平旦空腹服四合，日二。
<strong>治虫蚀下部痒，谷道中生疮方∶</strong>
阿胶当归青葙子（各二两）艾叶（一把）
上四味咀，以水八升，煮取二升半，去滓，分三服。
<strong>杏仁汤<br/>治方。</strong>
杏仁（五十枚）苦酒（二升）盐（一合）
上三味和煮，取五合，顿服之，小儿以意量之。
<strong>桃皮汤<br/>治蛲虫、蛔虫及痔，虫食下部生疮方。</strong>
桃皮艾叶（各一两）槐子（三两）大枣（三十枚）
上四味咀，以水三升，煮取半升，顿服之，良。
<strong>猪胆苦酒汤<br/>治热病有，上下攻移杀人方。</strong>
猪胆一具，苦酒半升和之，火煎令沸，三上三下，药成放温，空腹饮三满口，虫死便愈治温病下部有疮，虫蚀人五脏方∶
雄黄皂荚（各一分）麝香朱砂（各二分）
上四味为末，蜜和捣万杵，初得病，酒服如梧子大一丸，日二。若下部有疮，取梧子大末纳下部，日二。
<strong>雄黄兑散<br/>治时气病，下部生疮方。</strong>
雄黄（半两）桃仁（一两）青葙子黄连苦参（各三两）
上五味为末，绵裹如枣核大，纳下部。亦可枣汁服方寸匕，日三。
治湿方青黛（二两）黄连黄柏丁香（各一两）麝香（二分）
上五味治，下筛，以小枣大纳下部中，日一度。重者枣大和车脂二三合，灌下部中，日二度。
<strong>治下部生疮方∶</strong>
浓煮桃皮煎如饴，取纳下部，若口中有疮含之。
<strong>治湿方∶</strong>
取生姜刮去皮断理切之，极熟，研取汁一升半，又以水一升半合和相得，平旦空腹服之。仍削生姜二枚如茧大，以楸叶、桃叶数重裹讫，于灰火中烧令极热，纳下部中，食顷。
若湿盛者，三旦作频服，无有不瘥。
<strong>治虫蚀下部方∶</strong>
胡粉雄黄上二味等分为末，着谷道中，亦治小儿。
<strong>治病虫方∶</strong>
烧马蹄灰作末，以猪脂和，敷绵绳上，纳下部中，日五度。
<strong>治大孔虫痒方∶</strong>
蒸大枣取膏，以水银捻和长三寸，绵裹讫，宿纳大孔中，明旦虫皆出。水银损肠，宜慎之。
<strong>治伤寒热病多睡，变成湿，四肢烦疼不得食方∶</strong>
羊桃十斤切，捣令熟，暖汤三斗，淹浸之，日正午时入中坐一炊久，不过三度瘥。
<strong>治热病蛄毒，令人喜寐，不知痛处，面赤如醉，下利脓血，当数视其人下部孔稷稷然（一云搜搜然），赤即疮也。剧因杀人，见人肝肺，服药不瘥，可熏之方∶</strong>
以泥作小罂，令受一升，竹筒一枚如指大，一头横穿入罂腹中，一头纳入谷道中，浅入。
可取熟艾如鸡子大，着罂中燃之，于罂口吹烟，令入人腹，艾尽乃止。大人可益艾。小儿减之。羸者勿多，多亦害人。日再熏，不过三作，虫则死，下断。亦可末烧雄黄，如此熏之。
