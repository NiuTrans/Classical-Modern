<spanstyle= font-family:FangSong_GB2312; >（论一首方四十一首灸法一首）</span>
论曰∶夫饮有四，何谓？师曰∶有痰饮，有悬饮，有溢饮，有支饮。问曰∶四饮之证何以为异？师曰∶其人素盛今瘦，水走肠间沥沥有声，谓之痰饮。饮后水流在胁下，咳唾引痛谓之悬饮。饮水过多，水行归于四肢，当汗出而汗不出，身体疼重，谓之溢饮。其人咳逆倚息，短气不得卧，其形如肿，谓之支饮。
凡心下有水者，筑筑而悸，短气而恐，其人眩而癫。先寒即为虚，先热即为实。故水在于心，其人心下坚，筑筑短气，恶水而不欲饮。水在于肺，其人吐涎沫，欲饮水。水在于脾，其夫病患卒饮水多，必暴喘满。凡食少饮多，水停心下，甚者则悸，微者短气。脉双弦者寒也，皆大下后喜虚耳。脉偏弦者饮也，肺饮不弦，但喜喘短气。支饮亦喘而不能眠加短气，其脉平也。留饮形不发作，无热，脉微，烦满不能食，脉沉滑者留饮病。病有留饮者，胁下痛，引缺盆，嗽转甚。其人咳而不得卧，引项上痛，咳者如小儿掣状。夫胸中有留饮，其人短气而渴，四肢历节痛。其脉沉者，有留饮也。心下有留饮，其人背寒冷大如手，病患肩息上引。此皆有溢饮在胸中。久者缺盆满，马刀肿有剧时，此为气饮所致也。膈上之病，满喘咳吐，发则寒热，背痛恶寒，目泣自出，其人振振身剧，必有伏饮。病患一臂不遂，时复转移在一臂，其脉沉细，此非风也，必有饮在上焦。其脉虚者为微劳，营卫气不周故也，冬自瘥（一本作久久自瘥。）病痰饮者，当以温药和之。
<strong>小半夏汤<br/>病心腹虚冷游痰气上胸胁满，不下食呕逆者方。</strong>
半夏（一升）生姜（一斤）橘皮（四两）
上三味咀，以水一斗，煮取三升，分三服。若心中急及心痛，纳桂心四两。若腹满痛，纳当归三两，羸弱及老人尤宜服之。一方用人参二两（仲景无橘皮、人参。）。
<strong>又方</strong>半夏（一升）生姜（一斤）桂心（三两）甘草（一两）
上四味咀，以水七升，煮取二升半，分三服。
<strong>甘草汤<br/>治心下痰饮，胸胁支满目眩方。</strong>
甘草（二两）桂心白术（各三两）茯苓（四两）
上四味咀，以水六升宿渍，煮取三升，去滓，服一升，日三，小盒饭利。
<strong>十枣汤<br/></strong>治病悬饮者，若下后不可与也。凡上气汗出而咳者，此悬饮也。（方见本卷咳
<strong>小青龙汤<br/></strong>病溢饮者，当发其汗，小青龙汤主之（方见本卷咳嗽篇中。）（范汪用大青龙汤）。
<strong>木防己汤<br/></strong>治膈间有支饮，其人喘满，心下痞坚，面色黧黑，其脉沉紧，得之数十日，医吐下之不愈者，用此方。
木防己（三两）桂心（二两）人参（四两）石膏（鸡子大十二枚）
上四味咀，以水六升，煮取二升，分二服，虚者即愈。实者三日复发，发则复与，若不愈去石膏加茯苓四两，芒硝三合，微下利即愈。（一方不加茯苓。）
<strong>浓朴大黄汤<br/></strong>夫酒客咳者，必致吐血，此坐久饮过度所致。其脉虚者必胸满，胸中有支饮，此方主之。
浓朴（一尺）大黄（六两）枳实（四两）
上三味咀，以水五升，煮取二升，温服，分二服。
呕家不渴，渴为欲解，今反不渴，心下有支饮故也，小半夏汤主之。又有先渴即呕者，此为水停心下，小半夏加茯苓汤主之。
<strong>小半夏加茯苓汤<br/></strong><strong>治卒呕吐心下痞，膈间有水，目眩悸方。</strong>
半夏（一升）生姜（半斤）茯苓（三两）
上三味咀，以水七升，煮取一升五合，去滓，温分再服。（胡洽不用茯苓，用桂心四两。）
<strong>五苓散<br/></strong>假令瘦人脐下有悸者，吐涎沫而癫眩，水也，此方主之。（方见前九卷伤寒上
<strong>椒目丸<br/></strong>治腹满，口干燥，此肠间有水气，此方主之。
椒目木防己大黄（各一两）葶苈（二两）
上四味为末，蜜丸如梧子大，先食饮服一丸，日三，后稍增，口中有津液止。渴者，加芒硝半两。
<strong>甘遂半夏汤<br/></strong>病者脉伏，其人欲自利，利者反快，虽利心下续坚满，此为留饮，欲去故之。
甘遂（大者三枚）半夏（十二枚，以水一升，煮取半升）芍药（三枚）甘草（一枚如指大，？
上四味以蜜半升，纳二药汁合一升半，煎取八合，顿服之。
<strong>大茯苓汤<br/></strong>主胸中结痰饮结，脐下弦满，呕逆不得食，亦主风水方。
茯苓白术（各三两）半夏桂心细辛（一作人参）生姜（各四两）橘皮附子当归（各二两）
上九味咀，以水一斗，煮取三升，去滓，分三服，服三剂。良。
<strong>茯苓汤<br/>主胸膈痰满方。</strong>
茯苓（四两）半夏（一升）生姜（一斤）桂心（八两）
上四味咀，以水八升，煮取二升半，分四服。冷极者加大附子四两，若气满者加槟榔三七枚。
<strong>大半夏汤<br/>治冷痰饮胸膈，中气不运方。</strong>
半夏（一升）白术（三两）茯苓人参甘草桂心附子（各二两）生姜（八两）
上八味咀，以水八升，煮取三升，分三服。
<strong>半夏汤<br/>治痰饮气吞酸方。</strong>
半夏吴茱萸（各三两）生姜（六两）附子（一枚）
上四味，以水五升，煮取二升半，分三服，老少各半，日三。
<strong>干枣汤<br/>治肿及支满饮方。</strong>
大枣（十枚）大戟大黄甘草甘遂黄芩（各一两）芫花荛花（各半两）
上八味咀，以水五升，煮取一升六合，分四服。空心服，以快下为度。
<strong>当归汤<br/>治留饮宿食不消，腹中积聚转下方。</strong>
当归人参桂心黄芩甘草芍药芒硝（各二两）大黄（四两）泽泻生姜（各三两？
上十味咀，以水一斗，煮取三升，分三服。
<strong>治痰饮饮食不消干呕方∶</strong>
人参旋复花橘皮细辛（各一两）泽泻白术杏仁枳实（各一两）茯苓半夏生姜柴胡芍药（各三两）
上十三味咀，以水九升，煮取二升七合，分三服，日二。
<strong>治胸中痰饮肠中水鸣，食不消呕吐水方∶</strong>
槟榔（十二枚）生姜杏仁白术（各四两）半夏（八两）茯苓（五两）橘皮（三两）
上七味咀，以水一斗，煮取三升，去滓，分三服。
<strong>吴茱萸汤<br/></strong><strong>治胸中积冷，心嘈烦满汪汪。不下饮食，心胸应背痛方。</strong>
吴萸（三两）半夏（四两）人参桂心（各二两）甘草（一两）生姜（三两）大枣（二十枚）
上七味咀，以水九升，煮取三升，去滓，分三服，日三。
<strong>治胸膈心腹中痰水冷气，心下汪洋嘈烦，或水鸣多唾，口中清水自出，胁肋急胀，痛不欲饮食，此皆胃气弱受冷故也，其脉来沉弦细迟悉主之方∶</strong>
半夏生姜（各五两）芍药（三两）茯苓（四两）旋复花细辛橘皮桂心人参甘？
上十一味咀，以水一斗，煮取三升，分三服。病先有时喜水下者，用白术三两，去旋复花，若欲得利者加大黄二两。须微调者，用干地黄。
<strong>治冷热久实，不能饮食，心下虚满如水状方∶</strong>
前胡半夏茯苓生姜（各四两）枳实白术甘草（各三两）桂心二两）
上八味咀，以水八升，煮取三升，分三服。
<strong>前胡汤<br/></strong><strong>治胸中久寒实，隔塞胸痛，气不通利，三焦冷热不调，饮食减少无味，或寒热身重卧不欲起方。</strong>
前胡（三两）人参当归半夏甘草（各二两）大黄防风麦冬吴萸黄芩（各一两）生姜（四两）杏仁（四十枚）
上十二味咀，以水一斗，煮取三升，去滓，分三服。（深师方云∶若胁下满，加大枣十
<strong>旋复花汤<br/>治胸膈痰结唾如胶，不下食者方。</strong>
旋复花细辛前胡茯苓甘草（各二两）生姜（八两）桂心（四两）半夏（一升）乌头（三枚）
上九味咀，以水九升，煮取三升，去滓，分三服。
<strong>姜椒汤<br/>治胸中积聚痰饮，饮食减少，胃气不足，咳逆呕吐方。</strong>
姜汁（七分）川椒（三合）桂心附子甘草（各一两）橘皮桔梗茯苓（各二两）半夏（三两）
上九味咀，以水九升，煮取二升半，去滓纳姜汁，煮取二升，分三服，服三剂止。
若饮服大散诸五石丸，必先服此汤，及进黄丸，佳。（一方不用甘草。
<strong>姜附汤<br/>治痰冷气呕沫，胸满短气，头痛，饮食不消化方。</strong>
生姜（八两）附子（四两，生用四破）
上二味咀，以水八升，煮取二升，分四服。亦主卒风。
<strong>撩膈散<br/>治心上结痰饮实寒冷心闷方。</strong>
瓜丁（二十八枚）赤小豆（二七枚）人参甘草（各一分）
上四味治，下筛为末，酒服方寸匕，日二。亦治诸黄。
<strong>断膈汤<br/>治胸中痰方。</strong>
恒山（三两）甘草松萝（各一两）瓜蒂（二十一枚）
上四味咀，以水酒各二升半，煮取一升半，分三服。后渐减之，得快吐后，须服半夏汤。（方见本卷前篇。）
<strong>松萝汤<br/>治胸中痰积热皆除方。</strong>
松萝（二两）乌梅栀子（各十四枚）恒山甘草（各三两）
上五味咀，以酒三升浸一宿，平旦以水三升，煮取一升半，去滓，顿服之。亦可分二服。一服得快吐，即止。
<strong>杜蘅汤<br/>治吐百病方。</strong>
杜蘅松萝（各三两）瓜丁（二七枚）
上三味咀，以酒一升二合渍二宿，去滓，分二服。若一服即吐者，止。未吐者，重服，相去如人行十里久，令药力尽，服稀糜一升即定。老小用之，亦佳。
<strong>蜜煎<br/>主寒热方。</strong>
蜜（五合）恒山甘草（各一两，一方用半两）
上三味取二味咀，以水一斗，煮取二升，去滓纳蜜，温服七合，吐即止。不吐，更服七合，勿与冷水。
<strong>又方</strong>蜜（二合）醋（八合）
上二味调和，平旦顿服。须臾猥猥然欲吐，之，若意中不尽，明旦更服，无不大呕安稳。
<strong>治卒头痛如破，非中冷又非中风，其痛是胸膈中痰厥气冲所致，名为厥头痛，吐之即瘥方∶</strong>
单煮茗作饮二三升许，适冷暖，饮二升，须臾令吐，吐毕又饮，如此数过。剧者，须吐胆汁乃止。不损人而渴则瘥。
<strong>葱白汤<br/>治冷热膈痰，发时头痛闷乱，欲吐不得者方。</strong>
葱白（二七茎）桃叶（一握，一作枇杷叶）真珠恒山乌头甘草（各半两）
上六味咀，以酒水各四升和煮，取三升，去滓纳珠末，每服一升，吐即止。
<strong>大五饮丸<br/></strong>主五种饮∶一曰留饮，水停在心下；二曰饮，水在两胁下；三曰痰饮，水在胃中；四曰溢饮，水溢在膈上五脏间；五曰流饮，水在肠间，动摇有声。夫五饮者，由饮酒后及伤寒饮冷水过多所致方。
苁蓉远志苦参藜芦乌贼骨白术甘遂大黄石膏栝蒌根桔梗半夏紫菀前胡五味子芒硝桂心芫花大戟葶苈黄芩贝母人参茯苓当归芍药（各一两）甘草恒山山药浓朴细辛附子（各三分）巴豆（三十枚）
上三十三味治下筛，蜜和丸如梧子大，饮服三丸，日三，稍稍加之，以知为度。
<strong>旋复花丸<br/>治停痰饮结在两胁，腹胀满，羸瘦不能食，食不消化，喜唾干呕，大小便或涩或利，腹中摇动作水声，腹内热，口干好饮水浆，卒起头眩欲倒，胁下痛方。</strong>
旋复花桂心枳实人参（各五分）甘遂（三分）吴茱萸细辛大黄黄芩葶苈浓朴芫花橘皮（各四分）干姜芍药白术（各六分）茯苓野狼毒乌头石（各八分）
上二十味为末，蜜丸如梧子大，酒服五丸，日二。后加以知为度。（《延年方》无白术、野狼毒、蜀椒、杏仁、防葵各三分，地黄四分。）
<strong>中军候黑丸<br/>治饮停结，满闷目暗方。</strong>
芫花（三两），巴豆（八分）杏仁（五分）桂心桔梗（各四分）
上五味为末，蜜丸如胡豆，每服三丸，稍增得快下止。
<strong>顺流紫丸<br/></strong>治心腹积聚，两胁胀满，留饮痰癖，大小便不利，小腹切痛膈上塞方。
石膏（五分）桂心（四分）巴豆（七枚）代赭乌贼骨半夏（各三分）
上六味为末，蜜丸如胡豆，平旦服一丸，加至二丸。（胡洽有藜芦、苁蓉、当归各三分。
《范汪方》无石膏、半夏，有当归一分，苁蓉二分，茯苓三分，藜芦五分。）
治停痰饮结在两胁，腹满羸瘦不能饮食，食不消，喜唾干呕，大小便或涩或利方∶
旋复花大黄附子茯苓椒目桂心芫花野狼毒干姜芍药枳实细辛（各八分）
上十二味为末，蜜丸如梧子大，饮下三丸，日三服，后渐增。
<strong>治风气膈上痰饮方∶</strong>
用不开口苦瓠一枚，汤煮三五沸，以物裹熨心膈上。
<strong>治结积留饮囊胸满，饮食不消方∶</strong>
灸通谷五十壮。
