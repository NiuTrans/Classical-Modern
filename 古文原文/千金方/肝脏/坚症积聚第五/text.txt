<spanstyle= font-family:FangSong_GB2312; >（论一首，方四十四首，灸法六首）</span>
论曰∶病有积有聚，何以别之？答曰∶积者，阴气也；聚者，阳气也。故阴沉而伏，阳浮而动，气之所积，名曰积；气之所聚名曰聚。故积者，五脏之所生；聚者，六腑之所成。
故积者阴气也，其始发有常处，其痛（一作病）不离其部，上下有所终始，左右有所穷已。
聚者阳气也，其始发无根本，上下无所留止，其痛无常处，谓之聚也。故以是别知积聚也。
经络受病，入于肠胃，五脏积聚，发伏梁、息贲、肥气、痞气、奔豚。积聚之始生至其已成，奈何？曰∶积之始生，得寒乃生，厥止乃成积。人之善病肠中积者，何以候之？曰∶
皮薄而不泽，肉不坚而淖泽，如此则肠胃伤恶，恶则邪气留止积聚，乃作肠胃之积。寒温不次，邪气稍止，至其蓄积留止，大聚乃起病。有身体腰、髀、股、皆肿，环脐而痛，是为何病？曰∶病名伏梁，此风根也。不可动，动之为水溺涩之病。少腹盛，左右上下皆有根者，伏梁也，裹脓血居肠胃之外，不可治，治之每切按之致死。此下则因阴，必下脓血，上则迫胃脘生（王冰云当作出）膈，挟胃脘内痈，此久病也，难疗。居脐上为逆，慎勿动，亟夺其气？溢于大肠？
<strong>三台丸<br/>治五脏寒热积聚，胪胀肠鸣而噫，食不生肌肤，甚者呕逆，若伤寒寒疟已愈，令不复发，食后服五丸，饮多者吞十丸，常服令人大小便调和，长肌肉方。</strong>
大黄（熬）前胡（各二两）硝石葶苈杏仁（各一升）浓朴附子细辛半夏（各一两）茯苓（半两）
上十味，末之，蜜和，捣五千杵，服如梧子五丸，稍加至十丸，以知为度。
<strong>五石乌头丸方<br/></strong>治男子女人百病虚弱劳冷，宿寒久癖，及症瘕积聚，或呕逆不下食，并风湿诸病，无不治之者。
钟乳（炼）紫石英硫黄赤石脂矾石枳实甘草白术紫菀山茱萸防风白薇桔梗天雄皂荚细辛苁蓉人参附子藜芦（各一两六铢）干姜吴茱萸蜀椒桂心麦门冬（各二两半）乌头（三两）浓朴远志茯苓（各一两半）当归（二两）枣？
上三十二味末之，蜜和，捣五千杵，酒服如梧子十丸，日三，稍加之。
<strong>乌头丸方<br/></strong>治男子女人寒冷，腹内积聚，邪气往来，厥逆抢心，心痛痹闷。吐下不止，妇人产后羸瘦。
乌头（十五枚）吴茱萸蜀椒干姜桂心（各二两半）前胡细辛人参川芎白术（各一两六铢）皂荚紫菀白薇芍药（各十八铢）干地黄（一两半）
上十五味末之，蜜丸，酒下如梧子十丸，日三，稍加之，以知为度。
治心腹疝瘕，胁下及小腹满，坚痛有积，寒气入腹，使人腹中冷，发甚则上抢心气满，食饮喜呕方。
大黄茯苓（各一两半）吴茱萸桂心黄芩细辛人参蜀椒干姜（各一两六铢）牡丹甘草川芎苁蓉虫（各十八铢）芍药防葵虻虫浓朴半夏（各一两）男发灰（半两）
上二十味，末之，以蜜丸，服如梧子五丸，日再，渐加之。
<strong>恒山丸<br/>治胁下邪气积聚，往来寒热如温疟方。</strong>
恒山蜀漆白薇桂心甲白术附子鳖甲虫贝齿（各一两半）蜚虻（？
上十一味，末之，蜜丸如梧子，以米汁服五丸，日三。
又方蒸鼠壤土熨之，冷即易，腹中切痛，炒盐半升令焦，纳汤中饮之，大吐瘥。若手足痛者，烧青布，纳小口器中，熏痛处。
<strong>神明度命丸<br/></strong>治久患腹内积聚，大小便不通，气上抢心，腹中胀满，逆害饮食，服之甚
大黄芍药（各二两）
上二味，末之，蜜丸，服如梧子四丸，日三，不知，可加至六七丸，以知为度。
<strong>治万病积聚方</strong>
七八月收蒺藜子，不限多少，以水煮过熟，取滓曝令干，捣筛，蜜丸，酒服如梧子七丸，以知为度。其汁煎如饴服之。
<strong>陷胸汤方<br/></strong>治胸中心下结积，食饮不消。
大黄栝蒌实黄连（各二两）甘遂（一两）
上四味咀，以水五升，煮取二升五合，分三服。
<strong>太一神明陷冰丸<br/></strong>治诸疾，破积聚，心下支满，寒热鬼注，长病咳逆唾噫，辟除众恶，杀鬼逐邪气，鬼击客忤中恶，胸中结气、咽中闭塞，有进有退，绕脐恻恻，随上下按之挑手，心中愠愠，如有虫状，毒注相染灭门方。
雄黄（油煮一日）丹砂石当归大黄（各二两）巴豆（一两）芫青（五枚）桂心（三两）真珠附子（各一两半）蜈蚣（一枚）乌头（八枚）犀角鬼臼射罔黎芦（各一两）麝香牛黄人参（各半两）杏仁（四十枚）蜥蜴（一枚）斑蝥（七枚）樗鸡（三七枚）地胆（三七枚）
上二十四味，末之，蜜和，捣三万杵，丸如小豆先食饮，服二丸，日二，不知，稍加之，以药二丸安门户上，令众恶不近，伤寒服之无不即瘥。若至病家及视病患，夜行独宿，服二丸，众恶不敢近。（此方与第十七卷尸疰篇方重）
<strong>蜥蜴丸<br/></strong>治症坚水肿、蜚尸、遁尸、百注、尸注、骨血相注。恶气鬼忤，蛊毒、邪气往来，梦寤存亡，留饮结积，虎野狼所啮，犬所咋，鸩毒入人五脏，服药已消杀其毒，食不消，妇人邪鬼忤，亦能遣之方。
蜥蜴（二枚）蜈蚣（二枚）地胆（五十枚）虫（三十枚）杏仁（三十枚）蜣螂（十四枚）虻虫（三十枚）朴硝（一两十八铢）泽漆桃奴犀角鬼督邮桑赤鸡（各十八铢）芍药虎骨（各一两半）甘草（一两）巴豆（一两十八铢）款冬花（十八铢）甘遂（一两六铢）干姜（一两）
上二十味，末之，别制巴豆、杏仁如膏，纳药末研调，下蜜，捣二万杵，丸如麻子。先食饮，服三丸，日一，不知加之。不敢吐下者，一丸，日一服。有人风冷注，癖坚二十年者得瘥。（此方与第十七？）
<strong>大五明野狼毒丸<br/>治坚癖痞在人胸胁，或在心腹方。</strong>
野狼毒干地黄（各四两）附子大黄苁蓉人参当归（各一两）半夏（二两）干姜朴防己旋复花（各半两）巴豆（二十四枚）杏仁（三十枚）
上二十一味，末之，蜜和，服如梧子二丸，日二夜一，以知为度。
<strong>小野狼毒丸<br/>治病与前同方。</strong>
野狼毒（三两）旋复花（二两）附子半夏白附子茹（各二两）
上六味，末之，蜜和，捣五千杵，饮服如梧子三丸，加至十丸，日三。（《肘后方》无半夏、白附子、茹，只三味）。
<strong>野狼毒丸<br/></strong>治坚癖方野狼毒（五两）半夏杏仁（各三两）桂心（四两）附子蜀椒细辛（各二两）
上七味，末之，别捣杏仁蜜和饮服，如大豆二丸。
<strong>甘遂汤方<br/></strong>治暴坚久痞腹有坚。
甘遂黄芩芒硝桂心细辛（各一两）大黄（三两）
上六味咀，以水八升，煮取二升半，分三服。
治卒暴症，腹中有物坚如石，痛如斫刺，昼夜啼呼，不治，百日必死方。
牛膝二斤咀，曝之令干，以酒一斗浸之，密塞器口，煎取半，服半升，一服便吐去宿食，神效。
<strong>治卒暴症方。</strong>
取商陆根捣碎，蒸之，以新布籍腹上，以药铺着布上，以衣物覆其上，冷复易之，数日用之，旦夕勿息。
又方蒜（十片，取五月五日户上者，去皮）桂（一尺二寸）灶中黄土（如鸡子大一枚）
上三味合捣，以淳苦酒和，涂布上以掩病处，不过三日消。凡蒜亦佳（《肘后方》不用？）
<strong>野葛膏<br/>治暴症方。</strong>
野葛（一尺）当归附子雄黄（油煮一日）细辛（各一两）乌头（二两）巴豆（一百枚）蜀椒（半两）
上八味咀，以大醋浸一宿，猪膏二斤煎附子色黄，去滓，纳雄黄粉，搅至凝，敷布上，以掩症上，复以油重布上，复安十重纸
<strong>硝石大丸<br/></strong>治十二症瘕，及妇人带下，绝产无子，并欲服寒食散而腹中有症瘕实者，当先服大丸下之，
硝石（六两，朴硝亦得）大黄（八两）人参甘草（各二两）
上四味，末之，以三年苦酒三升，置铜器中，以竹箸柱器中。一升作一刻，凡三升作三刻，以置火上，先纳大黄，常搅不息，使微沸尽一刻，乃纳余药，又尽一刻，有余一刻，极微火使可丸，如鸡子中黄。欲合药，当先斋戒一宿，勿令小儿、女人、奴婢等见之。欲下病者，用二丸。若不能服大丸者，可分作小丸，不可过四丸也。欲令大不欲令细，能不分为善。
若人羸者可少食，强者不须食，二十日五度服。其和调半日乃下。若妇人服之下者，或如鸡肝，或如米汁，正赤黑，或一升或三升。下后慎风冷，作一杯粥食之，然后作羹，自养如产妇法，六月则有子，禁生鱼、猪肉、辛菜，若寒食散者自如药法，不与此同日一服。
<strong>土瓜丸<br/></strong>治诸脏寒气积聚，烦满热饮食，中蛊毒，或食生物，及水中蛊卵生，入腹而成虫蛇，若为鱼鳖留饮宿食；妇人产瘕，带下百病，阴阳不通利，大小便不节，绝伤堕落，寒热交结，唇口焦黑，身体消瘦，嗜卧少食、多魇，产乳胞中余疾，股里热，心腹中急结，痛引阴中方。
土瓜根（末）桔梗（末各半升）大黄（一斤蒸二升米下，曝干）杏仁（一升）
上四味，末之，蜜丸如梧子。空腹饮服三丸，日三，不知加之，以知为度。
<strong>治凡所食不消方</strong>
取其余类烧作末，酒服方寸匕，便吐去宿食即瘥。有食桃不消作病者，以时无桃，就树间得槁桃烧服之，登时吐，病出，甚良。
<strong>治猝食不消，欲成症积方。</strong>
艾汁如饴，取半升一服之，便刺吐去宿食，神良（《今古录验方》白艾五尺围一束，薏苡根一大把，二味煎）。
<strong>治食鱼肉等成症结在腹内，并诸毒瓦斯方。</strong>
狗屎五升，烧末，绵裹之，以酒一斗浸再宿，滤取清，分十服，日三服，三日使尽，随所食症结即便出矣。
<strong>治杂中食瘀实不消，心腹坚痛者方。</strong>
以水三升煮白盐一升，令消，分三服，刺吐去食也，并治暴症。
<strong>治症坚，心下有物大如杯，不得食，食则腹满、心腹绞痛方。</strong>
葶苈子大黄（各二两）泽漆（四两）
上三味，末之，别研葶苈为膏，下二味捣五百杵，入蜜，更捣千杵，服如梧子五丸，不知加之，日三服。
治少腹坚大如盘，胸中胀，食不消，妇人瘦瘠者方。
暖水服发灰一方寸匕，日再服，并灸肋端。
<strong>又方</strong>饮服上好曲末方寸匕，日三瘥。又灸三焦俞，随年壮。
<strong>治伏梁气方</strong>
白马尿铜器中承取，旦旦服一升。
<strong>治症瘕方</strong>
槲树白皮煎令可丸，服之，取知病动若下减之。
治患症结病及爪病似爪形、日月形，或在脐左右，或在脐上下，若鳖在左右胁下，或当心如合子大，复有手脚。治之法先针其足，以椒熨之方。
取一新盆子受一斗者，盆底钻一百二十孔，孔上着椒三合，上着一重纸，纸上着冷灰一升，灰上着热灰半升，上着刚炭火一斤，经一食顷，盆底热彻，当病上，初安毡一重，即安火盆，火盆大热，以渐更加一重，若火更热不可忍，加至三重，暂歇，食一口冷冻饮料，还上火，消二分许即停，经三日勿着，及至七日决得顿瘥，然后食美食自补。若小不瘥，作露宿丸服之（方在第十六卷中）。
<strong>治腹中积症方</strong>
葶苈子一升（熬），酒五升浸七日，服三合，日三。
<strong>治蛇症方</strong>
白马尾切长五分，以酒服方寸匕，大者自出。更服二分者一方寸匕，中者亦出。更服三分者一方寸匕，小者复出。不可顿作一服，杀人。（马尾，一本作马毛）。
<strong>大黄汤方<br/>治蛇症</strong>
大黄茯苓（各半两一本作黄芩）乌贼骨（二枚）皂荚（六枚如猪牙者）甘草（如指大者一尺）芒硝（如鸡子一枚）
上六味咀。以水六升煮三沸，去滓，纳硝，适寒温，尽服之，十日一剂，作如上法，欲服之，宿无食，平旦服，当下病根也。
治鳖症腹坚硬肿起大如盘，睡卧不得方。
取蓝一斤，捣，水三升，绞取汁，服一升，日二。
<strong>又方</strong>蒴根白皮一握，研取汁，以水和，顿服之。
<strong>又方</strong>白马尿一升，鸡子三枚，取白合，煎取二合，空腹顿服之，不移时当吐病出。
<strong>治食中得病，为鳖症在心下，坚强方。</strong>
鸡屎一升，炒令黄，取五合，以酒一升浸，更取半，捣为末，以所浸酒服方寸匕，日二，三日中作一剂。
治蛟龙病，开皇六年三月八日，有人食芹得之，其人病发似癫痫，面色青黄，因食寒食饧过多，便吐出蛟龙，有头及尾。从兹有人患此疾，令服寒食饧三斗，大验。
<strong>山野人有啮虱，在腹生长为虱症病，治之方。</strong>
故败篦子（一枚）故败梳（一枚）
上二物各破为两份，各取一份烧为末，又取一份以水五升，煮取一升，以服前烧末，顿服须斯出矣。
<strong>治米症常欲食米，若不得米则胸中清水出方。</strong>
鸡屎（一升）白米（五合）
上二味合炒，令米焦，捣末，以水二升，顿服取尽，须臾吐出病如研米。若无米当出痰，永憎米，不复食。
<strong>治肉症思肉不已，食讫复思者方。</strong>
空腹饮白马尿三升，吐肉出，肉不出必死。
<strong>治发症，由人因食而入，久即胸间如有虫，上下去来，惟欲饮油，一日之中乃至三二升，不欲饮食者方。</strong>
油一升，以香泽煎之，大劳贮之，安病患头边。令口鼻临油上，勿令得饮，敷鼻面令有香气，当叫唤取饮，不得与之，必当疲极大睡，其发症当从口出饮油，人专守视之，并置锻石一裹，见症出，以灰粉手捉症抽出，须臾抽尽，即是发也。初从腹中出，形如不流水中浓菜，随发长短，形亦如之。
<strong>又方</strong>酒三升，煮猪脂二升，三沸，一服一升，日二，白马尿服之亦佳。无马，白牛亦得。
症瘕，灸内踝后宛宛中随年壮，又灸气海百壮。
久冷，及妇人症瘕，肠鸣泄利，绕脐绞痛，灸天枢百壮，三报之，万勿针。穴在挟脐两边各二寸。
积聚坚满，灸脾募百壮，穴在章门季肋端。
心下坚，积聚冷胀，灸上脘百壮，三报之。穴在巨阙下一寸许。
积聚坚大如盘，冷胀，灸胃脘二百壮，三报之，穴在巨阙下二寸。
