<spanstyle= font-family:FangSong_GB2312; >（论三首，方七首，灸法七首）</span>
论曰∶夫六极者，天气通于肺，地气通于咽，风气应于肝，雷气动于心，谷气感于脾，雨气润于肾。六经为川，肠胃为海，九窍为水注之气，所以窍应于五脏，五脏邪伤，则六腑生极，故曰五脏六极也。
论曰∶凡筋极者主肝也，肝应筋，筋与肝合，肝有病从筋生。又曰∶以春遇病为筋痹，筋痹不已，复感于邪，内舍于肝，则阳气入于内，阴气出于外，若阴气外出，出则虚，虚则筋虚，筋虚则善悲，色青苍白见于目下，若伤寒则筋不能动，十指爪皆痛，数好转筋，其源以春甲乙日得之伤风，风在筋为肝虚风也。若阳气内发，发则实，实则筋实，筋实则善怒，嗌干伤热则咳，咳则胁下痛不能转侧，又脚下满痛，故曰肝实风也。然则因其轻而扬之，因其重而减之，因其衰而彰之。审其阴阳以别柔刚，阳病治阴，阴病治阳。善治病者，病在皮毛、肌肤、筋脉而治之，次治六腑，若至五脏则半死矣。
扁鹊云∶筋绝不治九日死，何以知之？手足爪甲青黑，呼骂口不息，筋应足厥阴，足厥阴气绝，则筋缩引卵与舌，筋先死矣。
<strong>治筋实极则咳，咳则两胁下缩痛，痛甚则不可转动，橘皮通气汤方。</strong>
橘皮（四两）白术石膏（各五两）细辛当归桂心茯苓（各二两）香豉（一升）
上八味咀，以水九升，煮取三升，去滓，分三服。
<strong>治筋实极，则两脚下满，满而痛，不得远行，脚心如割，筋断折痛不可忍，丹参煮散方</strong>
丹参（三两）川芎杜仲续断地骨皮（各二两）当归通草干地黄麦门冬升麻禹余粮麻黄（各一两十八铢）牛膝（二两六铢）生姜（切，炒取焦干）牡蛎（各二两）
上十七味治下筛，为粗散，以绢袋子盛散二方寸匕，以井花水二升煮，数动袋子，煮取一升，顿服，日二。
<strong>治筋实极，手足爪甲或青或黄、或黑乌黯，四肢筋急烦满，地黄煎方。</strong>
生地黄汁（三升）生葛汁生玄参汁（各一升）大黄升麻（各二两）栀子仁麻黄犀角（各三两）石膏（五两）芍药（四两）
上十味咀，以水七升煮七物，取二升，去滓，下地黄汁，煎一两沸，次下葛汁等，煎取三升，分三服，日再。
<strong>治筋虚极、筋痹，好悲思，颜色苍白，四肢嘘吸，脚手拘挛，伸动缩急，腹中转痛，五加酒方。</strong>
五加皮（一斤）枳刺（二升）大麻仁（三升）猪椒根皮丹参（各八两）桂心当归甘草（各三两）天雄秦椒白藓通草（各四两）干姜（五两）薏苡仁（半升）川芎（五？
上十五味咀，以绢袋盛，清酒四斗渍，春夏四日，秋冬六七日。初服六七合，稍稍加，以知为度。
<strong>治筋虚极，则筋不能转，十指爪皆痛，数转筋，或交接过度，或病未平复交接，伤气，内筋绝，舌卷唇青，引卵缩，脉疼急，腹中绞痛，或便欲绝，不能饮食，人参酒方。</strong>
人参防风茯苓细辛秦椒黄当归牛膝桔梗（各一两半）干地黄丹参枣（三十枚）五加皮（一升）生姜（切，炒干）乌麻（碎）（各？
上二十二味咀，钟乳别以小袋子盛，以清酒二斗半浸五宿，温服三合，日再，无所闻，随意增进。（一本无乌麻，用杜仲二两半。
<strong>治交接损，卵缩筋挛方。</strong>
烧妇人月经衣灰，服方寸匕。
治筋绝方熬蟹脑足髓纳疮中，筋即续。
劳冷气逆，腰髋冷痹，脚屈伸难，灸阳跷一百壮，在外踝下容爪。
腰背不便，转筋急痹筋挛，灸第二十一椎，随年壮。
转筋，十指筋挛急，不得屈伸，灸脚外踝骨上七壮。
失精筋挛，阴缩入腹，相引痛，灸中封五十壮，在内踝前筋里宛宛中。
失精筋挛，阴缩入腹，相引痛，灸下满各五十壮，老人加之，小儿随年壮。又云，此二穴，喉肿厥逆，五脏所苦，鼓胀，并悉主之。
转筋胫骨痛不可忍，灸屈膝下廉横筋上三壮。
腹胀转筋，灸脐上一寸二十壮。
