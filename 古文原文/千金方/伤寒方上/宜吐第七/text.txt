<spanstyle= font-family:FangSong_GB2312; >（例一首方二首）</span>
例曰∶大法春宜吐，凡服吐药，中病便止，不必尽剂也。
病如桂枝证，头不痛项不强，而脉寸口浮，胸中硬满，气上冲咽喉不得息者，此以内有久病胸上诸寒，胸中郁郁而痛不能食，欲得使人按之，反有涎出，下利日十余行，而其人脉少阴病，饮食入口即吐，心中愠愠然欲吐，复不能吐者，宜吐之，宿食在上脘宜吐之。
病手足逆冷脉乍结者，客气在胸中，心下满而烦，饥不能食者，以病在胸中，宜吐之。
<strong>瓜蒂散<br/>病如桂枝证，头不痛，项不强，寸脉微浮，胸中痞坚，气上冲咽喉不得息者，此为胸有寒也，宜吐之方。</strong>
瓜蒂赤小豆（各一两）
上二味治下筛，取一钱匕，香豉一合，熟汤七合煮作稀粥，去滓，取汁和散，温顿服之，不吐者少少加，得快吐乃止。（张文仲以白汤三合和服。）
<strong>水道散<br/>治时气病，烦热如火，狂言妄语欲走方。</strong>
甘遂（半两）白芷（二两）大黄（四两）浓朴（八两）枳实（五枚）芒硝（三合）
上六味咀，以水一斗先煮浓朴、枳实，取五升，去滓，纳大黄煎取二升去滓，下芒硝更煎一两沸，分再服，得快利止。
