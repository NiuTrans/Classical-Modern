<spanstyle= font-family:FangSong_GB2312; >（脉证七首方十七首灸法一首）</span>
伤寒已解半日许，复心烦热，其脉浮数者，可更发汗，宜桂枝汤。凡发汗后饮水者，必喘，宜慎也。
<strong>竹叶汤<br/>治发汗后表里虚烦不可攻者，但当与此方。</strong>
竹叶（二把）半夏（半升）麦冬（一斤）人参甘草（各二两）生姜（四两）石膏（一斤）
上七味咀，以水一斗煮取六升，去滓，纳粳米半升，米熟去之，分服一升，日三。张文仲不用生姜。
<strong>桂枝麻黄汤<br/>服桂枝汤大汗后脉洪大者，与桂枝汤。若形如疟，一日再发，汗出便解者，属桂枝二麻黄一汤方。</strong>
桂枝（一两十七铢）麻黄（十六铢）芍药生姜（各一两六铢）甘草（一两二铢）杏仁（十六枚）大枣（五枚）
上七味咀，以水五升煮麻黄再沸去沫，纳诸药煮取二升，适寒温分再服，取微汗而
<strong>小青龙汤<br/>治伤寒表未解，心下有水气，干呕发热而咳，或渴或痢或噎或小便不利、小腹满或喘者方。</strong>
桂心麻黄甘草干姜芍药细辛（各三两）五味子半夏（各半两）
上八味咀，以水一斗煮麻黄减二升，去上沫，纳诸药煮取三升，分三服，相去十里许复服之。若渴者去半夏加栝蒌根三两。若微痢去麻黄加荛花如一鸡子大熬令赤色。若噎加附子一枚。若小便不利小腹满者去麻黄加茯苓四两。若喘去麻黄加杏仁半升，数用神效。
<strong>四物甘草汤<br/>治伤寒发汗出而喘，无大热，与此方。</strong>
甘草（二两）麻黄（四两）石膏（半斤）杏仁（五十枚）
上四味咀，以水七升先煮麻黄去沫，令减二升，纳诸药煎取三升，分三服。
<strong>栀子汤<br/>治发汗若下后烦热，胸中窒气逆抢心者方。</strong>
栀子（十四枚）香豉（四合，绵裹）
上二味，以水四升先煮栀子，取二升半，次纳豉煮取一升半，分二服，温进一服得快吐止后服。
<strong>浓朴汤<br/>治发汗后腹胀满方。</strong>
浓朴（八两）人参（一两）甘草（二两）生姜（八两）半夏（半升）
上五味咀，以水一斗煮取三升，分三服。
<strong>玄武汤<br/></strong>治太阳病发汗汗出不解，其人仍发热，心下悸，头眩，身动，振振欲擗
茯苓芍药生姜（各三两）白术（二两）附子（一枚）
上五味咀，以水八升煮取二升，温服七合。
<strong>葛根黄连汤<br/></strong><strong>治太阳病反下之利遂不止脉促者，表未解喘而汗出者方。</strong>
葛根（半斤）黄连黄芩（各三两）甘草（二两）
上四味咀，以水八升先煮葛根减二升，纳诸药煮取二升，去滓，分再服。
<strong>茯苓汤<br/>治伤寒发汗吐下后，心下逆满，气上冲胸，起即头眩，其脉沉紧，发汗则动经，身为振摇者方。</strong>
茯苓（四两）白术桂心（各三两）甘草（二两）
上四味咀，以水六升煮取三升，去滓分三服。
<strong>大陷胸丸<br/>治结胸病，项亦强如柔痉状，下之即和方。</strong>
大黄（八两）芒硝杏仁（熬）葶苈（各五两）
上四味，捣筛大黄、葶苈，余二味别研如脂和散，取如弹丸大一枚，甘遂末一钱匕，白蜜二合，水一升，煮取八合，温顿服之，病乃自下，如不下更服，取下为效。
伤寒六七日结胸热实，其脉沉紧心下痛，按之正坚，宜大陷胸汤。
太阳病重发汗而复下之，不大便五六日，舌上干而渴，日晡小有潮热，心胸大烦，从心下至小腹坚满而痛不可近，其方如下。
<strong>大陷胸汤<br/></strong>甘遂末（一钱匕）大黄（切，六两）芒硝（一升）
上三味，以水六升先煮大黄取二升，去滓，纳芒硝一沸，次纳甘遂，分再服，一服得快利止后服。
<strong>生姜泻心汤<br/></strong>治伤寒发汗后，胃中不和，心下痞坚，干噫食臭，胁下有水气，腹中雷
生姜（四两）甘草人参黄芩（各三两）干姜黄连（各一两）半夏（半升）大枣（十二枚）
上八味咀，以水一斗煮取六升，去滓，分服一升，日三。
<strong>甘草泻心汤<br/></strong>治伤寒中风，医反下之，其人下痢，日数十行，谷不化，腹中雷鸣，心下痞坚结满，干呕，心烦不能得安，师见心下痞谓病不尽，复下之，其痞益甚，此非结热，但以胃中虚客气上逆使之然也，宜治之方。
甘草（四两）黄芩干姜（各二两）黄连（一两）半夏（半升）大枣（十二枚）
上六味咀，以水一斗煮取六升，去滓。分服一升，日三。
<strong>白虎汤<br/></strong>治伤寒吐下后七八日不解，结热在里，表里俱热，时时恶风大渴，舌上干燥而烦，欲饮水数升者方。
石膏（一升）知母（六两）甘草（二两）粳米（六合）
上四味咀，以水一斗煮米熟，去滓，分服一升，日三。诸亡血及虚家不可与白虎汤。
若立夏后至立秋前得用之，立秋后不可服，春三月尚凛冷亦不可与之，与之则呕利腹痛。
伤寒无大热而口干渴，心烦，背微恶寒，宜服白虎汤。
伤寒脉浮，发热无汗，其表不解，不可与白虎汤。
渴欲饮水无表证，宜白虎汤。
若渴欲饮水，口燥舌干者，宜白虎汤。
<strong>青葙子丸<br/>治伤寒后结热在内烦渴者方。</strong>
青葙子（五两）黄芩栝蒌根苦参（各一两）黄柏（二两）龙胆栀子仁黄连（各三两）
上八味为末，蜜丸如梧子大，先食服七丸，日三，不知稍加。（一本云饧和为丸。）
<strong>大青汤<br/></strong>治伤寒热病十日以上，发汗不解及吐下后诸热不除，及下痢不止，斑出皆治
大青（四两）甘草阿胶（各二两）豆豉（一升）
上四味咀，以水八升煮取三升，去滓，煮三沸去豉，纳阿胶令烊，顿服一升，日三服。欲尽复作，常使有余，渴者当饮，但除热止吐下，无毒。深师治劳复。（《肘后》有赤石脂三两。胡洽《集验》同。）
<strong>治伤寒后不了了朝夕有热如疟状方∶</strong>
知母（二两）麻黄甘草芍药黄芩桂心（各一两）
上六味咀，以水七升煮取二升半，服五合，日三，温覆令微汗。若心烦不得眠，其人欲饮水，当稍稍饮之，令胃中和则愈。
<strong>灸法<br/></strong>初得病，或先头痛身寒热，或涩涩欲守火，或腰背强直，面目如饮酒状，此伤寒初得一二日，但烈火灸心下三处。第一处去心下一寸名巨阙，第二处去心下二寸名上脘，第三处去心下三寸名胃脘，各灸五十壮。然或人形大小不同，恐寸数有异，可绳度随其长短寸数最佳，取绳从心头骨名鸠尾头度，取脐孔，中屈绳取半，当绳头名胃脘。又中屈半绳更分为二分，从胃脘向上度一分即是上脘。又上度取一分即是巨阙。大人可灸五十壮，小儿可三壮，亦随其年灸之大小以意斟量也。
若病者三四日以上，宜先灸胸上二十壮。以绳度鼻正上尽发际，中屈绳断去半，便从发际入发中，灸绳头名天聪，又灸两颞，又灸两风池，又灸肝俞百壮，余处各二十壮，又灸太冲三十壮，神验。
