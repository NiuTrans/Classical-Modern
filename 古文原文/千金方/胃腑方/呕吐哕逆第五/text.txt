<spanstyle= font-family:FangSong_GB2312; >（论一首脉一首方二十四首）</span>
<spanstyle= font-family:FangSong_GB2312; >（灸法十五首）</span>
夫吐家，脉来形状如新卧起，阳紧阴数。其人食已即吐，阳浮而数亦为吐。寸口脉紧而芤，紧即为寒，芤即为虚，寒虚相搏，脉为阴结而迟，其人即噎。关上数，其人则吐。趺阳脉微而涩，微即下利，涩即吐逆，谷不得入。趺阳脉浮者，胃气虚也。寒气在上，忧气在下，二气并争，但出不入，其人即呕而不能食，恐怖如死，宽缓即瘥。呕而脉弱，小便复利，身有微热，见厥难治。
论曰∶凡服汤呕逆不入腹者，先以甘草三两，水三升煮取二升，服之，得吐。但服之不吐，益佳。消息定，然后服余汤，即流利更不吐也。凡呕者多食生姜，此是呕家圣药。
<strong>半夏汤<br/></strong>治逆气心中烦闷，气满呕吐气上方（一名小茯苓汤）。
半夏（一升）生姜（一斤）茯苓桂心（各五两）
上四味咀，以水八升，煮取二升半，分三服。若少气加甘草二两。
<strong>小半夏加茯苓汤<br/></strong>治诸呕哕，心下坚痞，膈间有水痰，眩悸（方见后十八卷，大肠腑痰
<strong>前胡汤<br/>治寒热呕逆少气，心下坚聚膨满不得食，寒热消渴补不足方。</strong>
前胡生姜（各二两）甘草朴硝（汤成下）大黄（别浸，各三两）茯苓半夏麦冬当
上十六味咀，以水一斗二升，煮取六升，分四服。
<strong>治呕吐，四肢痹冷，上气腹热，三焦不调方∶</strong>
前胡川芎甘草当归石膏人参桂心橘皮（各二两）芍药（三两）半夏（四两）生姜（五两）大枣（三十枚）
上十二味咀，以水一斗三升，下黄芩三两合煮，取三升，分三服。（一方不用黄芩。
<strong>小麦汤<br/>治呕吐不止方。</strong>
小麦（一升）人参浓朴（各四两）茯苓（三两）甘草（一两）青竹茹（二两）姜汁（三合）
上七味咀，以水八升，煮取三升，去滓，分三服。
<strong>猪苓散<br/>治呕而膈上寒方。</strong>
猪苓茯苓白术（各三两）
上三味治下筛，以饮服方寸匕，日三。渴者多饮水。
<strong>犀角人参饮子<br/>治呕逆胃气虚邪，风热，不下食并皆治之方。</strong>
犀角人参（各三两）薤白（五两）粟米（一合）
上四味咀，以水五升，煮至二升下米，煮令米熟，分四服，相去人行七里久，进一服。
<strong>治呕哕方∶</strong>
人参（一两）大麻子（八合，一作胡麻仁）橘皮（一分）枇杷叶（八两）
上四味咀，以水一斗煮枇杷叶，取五升下药，煮取三升纳麻仁，稍饮之。
<strong>治气厥呕哕不得息方∶</strong>
豉（一升）半夏（八两）生姜（二两）人参前胡桂心甘草（各一两）
上七味咀，以水九升，煮取三升，分为三服。
<strong>又方</strong>豉（一升）橘皮（二两）生姜甘草（各一两）附子（一枚）大枣（十五枚）
上六味咀，以水九升，煮取三升，分为三服，日三。
<strong>橘皮汤治干呕哕若手足厥冷者方。</strong>
橘皮（四两）生姜（半斤）
上二味咀，以水七升，煮取三升，分三服，不止，更合服之。
<strong>半夏干姜散<br/>治干呕吐逆，吐涎沫者方。</strong>
半夏干姜（等分）
上二味为散，取方寸匕，浆水一升半，煮取七合，顿温服之，日三。
<strong>大黄甘草汤<br/>治食已即吐方。</strong>
大黄（四两）甘草（二两）
上二味咀，以水三升，煮取一升半，分再服。
<strong>治春夏时行伤寒，寒伤于胃，胃冷变方∶</strong>
橘皮桂心葛根（各二两）白茅根（一升）
上四味咀，以水六升，煮取三升，分三服，数进，服尽更合。有热去桂。
<strong>治伤寒后哕，干呕，不下食方∶</strong>
生芦根青竹茹（各一升）粳米（三合）生姜（一两）
上四味咀，以水五升，煮取二升，分三服。不止，服三剂。
<strong>又方</strong>芦根（切一升）橘皮通草（各三两）粳米（三合）
上四味咀，以水四升，煮取一升半，分三服。
<strong>治病患干呕方∶</strong>
取羊乳汁，饮一杯。
<strong>治哕方∶</strong>
煮豉三升，饮汁佳。
<strong>又方</strong>空腹服姜汁一升。
<strong>又方</strong>煮芦根浓汁，饮之。
<strong>治恶心方∶</strong>
苦瓠穣并子一升碎，以酒水三升，煮取一升，顿服。须臾吐，并下如虾蟆衣三升。
<strong>又方</strong>服童子小便百日，佳。
<strong>又方</strong>麻子一升，熬令香熟，捣，取酒三升，熟研，滤取一升，饮尽，日二服。服尽一石瘥。
<strong>治食饮辄吐方∶</strong>
顿服生熟汤三升，即止。
<strong>灸法<br/></strong>干呕不止，粥食汤药皆吐，灸手间使三十壮。若四厥，脉沉绝不至者，灸之便通病患干呕，灸心主尺泽佳。
又法，灸乳下一寸，三十壮。
治哕，灸承浆七壮，炷如麦大。
又灸脐下四指七壮。
吐逆呕不得食，灸心俞百壮。
吐呕逆不得下食，今日食明日吐者，灸膈俞百壮。
吐变不得下食，灸胸堂百壮。
吐逆不得食，灸巨阙五十壮。
吐逆食不止，灸胃脘百壮，三报。
吐逆饮食却出，灸脾募百壮，三报（章门穴也）。吐呕宿汁吞酸，灸神光一名胆募百壮，三
吐逆霍乱吐血，灸心主五十壮。噫哕膈中气闭塞，灸腋下，聚毛下，附肋宛，宛中五十壮。
噫哕呕逆，灸石关百壮。
