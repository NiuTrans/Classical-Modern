<spanstyle= font-family:FangSong_GB2312; >（论一首方八首灸法十一首）</span>
论曰∶病者腹满，按而不痛者为虚，按之痛者为实也。夫腹中满不减，减不足言，此当下之。舌黄，未下者下之，黄自去。腹满时减复如故，此为寒，当得温药。腹满口中苦干燥，腹？趺阳脉微弦，法当腹满不满者，必下部闭塞，大便难，两下疼痛，此虚寒气从下上也。当以温药服之，取瘥。腹满转痛来趋小腹，为欲自下利也（一云∶腹中痛，若转气下趋小腹，为欲自利）。
<strong>温胃汤<br/>治胃气不平，时胀咳，不能食方。</strong>
附子当归浓朴人参橘皮芍药甘草（各一两）干姜（五分）川椒（三合）
上九味咀，以水九升，煮取三升，分三服。
<strong>大半夏汤<br/>治胃中虚冷，腹满塞下气方。</strong>
半夏（一升）大枣（二十枚）甘草附子当归人参浓朴茯苓枳实（各二两）桂心？
上十二味咀，以水一斗，煮取三升，分二服。
<strong>附子粳米汤<br/>治腹中寒气胀满，肠鸣切痛，胸胁逆满呕吐方。</strong>
附子（一枚）半夏粳米（各半升）甘草（一两）大枣（十枚）
上五味咀，以水八升煮米，熟去滓，每服一升，日三服（《集验方》加干姜二两）。
<strong>浓朴三物汤<br/>治腹满发热数十日，脉浮而数，饮食如故方。</strong>
浓朴（半斤）大黄（四两）陈枳实（大者五枚）
上三味咀，以水一斗二升，煮取五升纳大黄，煎取三升，去滓，服一升。腹中转动者勿服，不动者更服。一方加芒硝二两。
<strong>浓朴七物汤<br/>治腹满气胀方。</strong>
浓朴（半斤）甘草大黄（各三两）大枣（十枚）枳实（五枚）桂心（二两）生姜（五两）
上七味咀，以水一斗，煮取五升，去滓，纳大黄，煮取四升，服八合，日三。呕逆者加半夏五合。利者去大黄。寒多者加生姜至半斤。
<strong>吴茱萸汤<br/>治久寒胸胁逆满，不得食方。</strong>
吴茱萸半夏小麦（各一升）甘草人参桂心（各二两）生姜（八两）大枣（二十枚）
上八味咀，以酒五升，水三升，煮取三升，分三服。
<strong>大桂汤<br/>治虚羸胸膈满方。</strong>
桂心生姜（各一斤）半夏（一升）黄（四两）
上四味咀，以水一斗半，煮取五升，分五服，日三夜二。
治男子卒劳内伤，汗出中风，腹胀大，饥食不下，心痛，小便赤黄时白，大便不利方∶
大黄葶苈寒水石苦参黄连栝蒌根（等分）
上六味为末蜜丸，以豉汁和饮服，如梧子大二丸，日三，加至十丸。
<strong>灸法<br/></strong>胪胀胁腹满，灸膈俞百壮，三报。
胸满心腹积聚痞痛，灸肝俞百壮，三报。
胀满水肿，灸脾俞随年壮，三报。
腹中气胀引脊痛，多饮食，身羸瘦，名曰食晦，先取脾俞，后取季胁。
脏腑积聚胀满，羸瘦不能饮食，灸三焦俞，随年壮。
胀满雷鸣，灸大肠俞百壮，三报。
胀满气聚寒冷，灸胃脘百壮，三报。穴在鸠尾下三寸。
腹满胀绕脐结痛，坚不能食，灸中守百壮。穴在脐上一寸。一名水分。
胀满瘕聚滞下痛冷，灸气海百壮。穴在脐下一寸。忌不可针。
胀满气如水肿状，小腹坚如石，灸膀胱募百壮。穴在中极脐下四寸。
胀满肾冷瘕积泄利，灸天枢百壮。穴在脐旁相对，横去脐两旁各二寸。
