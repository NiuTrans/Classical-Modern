<spanstyle= font-family:FangSong_GB2312; >（论三首方十三首灸法二十六首）</span>
论曰∶少小所以有痫病及痉病者，皆由脏气不平故也。新生即痫者，是其五脏不收敛，血气不聚，五脉不流，骨怯不成也，多不全育。其一月四十日以上至期岁而痫者，亦由乳养失理，血气不和，风邪所中也，病先身热，掣惊啼叫唤而后发痫。脉浮者为阳痫，病在六腑，外在肌肤，犹易治也。病先身冷，不惊掣，不啼呼，而病发时，脉沉者，为阴痫，病在五脏，内在骨髓，极难治也。病发身软时醒者，谓之痫也。身强直反张如弓不时醒者，谓之痉也，诸反张，大人脊下容侧手，小儿容三指者，不可复治也。凡脉浮之与沉，以判其病在阴阳表里耳。其浮沉复有大小滑涩虚实迟快诸证，各根据脉形为治。
《神农本草经》说∶小儿惊痫有一百二十种，其证候微异于常，便是痫候也。初出腹，血脉不敛，五脏未成，稍将养失宜，即为病也。时不成人，其经变蒸之后有病，余证并宽，惟中风最暴卒也。小儿四肢不好惊掣，气息小异，欲作痫，及变蒸日满不解者，并宜龙胆汤也。
凡小儿之痫有三种，有风痫，有惊痫，有食痫。然风痫、惊痫时时有耳，十儿之中未有一二是风惊者。凡是先寒后热发者，皆是食痫也。惊痫当按图灸之，风痫当与猪心汤，食痫当下，乃与紫丸佳，凡小儿所以得风痫者，缘衣暖汗出，风因入也。风痫者，初得之时，先屈指如数，乃发作者，此风痫也。惊痫者，起于惊怖，大啼乃发作者，此惊痫也。惊痫微者急持之，勿复更惊之或自止也。其先不哺乳，吐而变热后发痫者，此食痫，早下则瘥，四味紫丸逐癖饮最良，去病速而不虚人，赤丸（方中本无赤丸，详后，癖结胀满篇第一方，紫双丸用朱砂色当赤，疑即赤丸也）瘥快，病重者当用之。
凡小儿不能乳哺，当与紫丸下之。小儿始生，生气尚盛，但有微恶，则须下之，必无所损，及其愈病，则致深益，若不时下，则成大疾，疾成则难治矣。凡下，四味紫丸最善，虽下不损人，足以去疾。若四味紫丸不得下者，当以赤丸下之。赤丸不下，当倍之。若已下而有余热不尽，当按方作龙胆汤稍稍服之，并摩赤膏（方见本篇末）。风痫亦当下之，然当以猪心汤下之。惊痫但按图灸之，及摩生膏（方见本篇末），不可大下也，何者？惊痫心气不定（一作足），下之内虚，益令甚尔。惊痫甚者，特为难治，故养小儿，常慎惊，勿令闻大声，抱持之间，当安徐勿令惊怖。又天雷时，当塞儿耳，并作余细声以乱之也。
凡养小儿，皆微惊以长其血脉，但不欲大惊，大惊乃灸惊脉，若五六十日灸者，惊复更甚，生百日后灸惊脉乃善。儿有热不欲哺乳，卧不安，又数惊，此痫之初也，服紫丸便愈，不愈复与之。儿眠时小惊者，一月辄一，以紫丸下之，减其盛气，令儿不病痫也。
儿立夏后有病，治之慎勿妄灸，不欲吐下，但以除热汤浴之，除热散粉之（除热汤、散，见下编伤寒条中），除热赤膏摩之，又以膏涂脐中，令儿在凉处，勿禁水浆，常以新水饮之。
小儿衣甚薄，则腹中乳食不消，不消则大便皆醋臭，此欲为癖之渐也，便将紫丸以微消之，服法，先从少起，常令大便稀，勿大下也，稀后便渐减之，不醋臭，乃止药也。
凡小儿冬月下无所畏，夏月下难瘥，然有病者，不可不下，下后腹中当小胀满，故当节哺乳数日，不可妄下。又乳哺小儿常令多少有常剂，儿渐大当小小增之，若减少者，此腹中已有小不调也，便微服药，勿复哺之，但当与乳，甚者十数日，微者五六日止，哺自当如常。
若都不肯食哺，而但欲乳者，此是有癖，为疾重要，当下之，不可不下，不下则致寒热，或吐而发痫，或更致下痢，此皆病重不早下之所为也，此即难治矣。但先治其轻时，儿不耗损而病可速愈。
凡小儿屎黄而臭者，此腹中有伏热，宜微将服龙胆汤。若白而醋臭者，此挟宿食不消也，当服紫丸，微者少与药，令内消，甚者小增药，令小下，皆复节乳哺数日，令胃气平和，若不节乳哺，则病易复，复下之则伤其胃气，令腹胀满，再三下之尚可，过则伤矣。
凡小儿有癖，其脉大必发痫，此为食痫，下之便愈，当审候掌中与三指脉不可令起，而不时下致于发痫，则难疗矣。若早下之，此脉终不起也，脉在掌中尚可早疗，若至指则病增矣。
凡小儿腹中有疾生，则身寒热，寒热则血脉动，动则心不定，心不定则易惊，惊则痫发速也。
<strong>候痫法<br/></strong>夫痫，小儿之恶病也，或有不及求医而致困者也。然气发于内，必先有候，常宜审察其精神，而探其候也。
手白肉鱼际脉黑者，是痫候；鱼际脉赤者，热；脉青大者，寒；脉青细为平也。
鼻口干燥，大小便不利，是痫候。
眼不明上视喜阳，是痫候。
耳后完骨上有青络盛，卧不静，是痫候，青脉刺之令血出也。
小儿发逆上啼笑面暗，色不变，是痫候。
鼻口青时小惊，是痫候。
目闭青时小惊，是痫候。
身热头常汗出，是痫候。
身热吐而喘，是痫候。
身热目时直视，是痫候。
喜欠，目上视，是痫候。
身热，目视不精，是痫候。
目瞳子卒大黑于常，是痫候。
卧惕惕而惊，手足振摇，是痫候。
卧梦笑，手足动摇，是痫候。
意气下而妄怒，是痫候。
咽乳不利，是痫候。
身热小便难，是痫候。
吐痢不止，厥痛时起，是痫候。
弄舌摇头，是痫候。
以上诸候二十条，皆痫之初也，见其候，便抓其阳脉所应灸，抓之皆重手，令儿骤啼，及足绝脉，亦根据方与汤。直视瞳子动，腹满转鸣下血，身热口禁不得乳，反张脊强，汗出发热，为卧不悟，手足掣，善惊，凡八条，痫之剧者也，如有此，非复汤抓所能救，盒饭时灸之。论曰∶若病家始发便来诣师，师可诊候，所解为法作次序治之，以其节度首尾取瘥也。病家已经杂治无次序，不能制病，病则变异其本候，师便不知其前证虚实，只根据后证作治，亦不得瘥也。要应精问察之，为前师所配根据，取其前踪迹以为治，乃无逆耳。前师处汤本应数剂乃瘥，而病家服一两剂未效，便谓不验，以后更问他师，师不寻前人为治寒温次序，而更为治，而不次前师治则弊也。或前已下之，后须平和疗以接之，而得瘥也；或前人未下之，或不去者，或前治寒温失度，后人应调治之，是为治败病，皆须邀射之，然后免耳。
不根据次第，及不审察，必及重弊也。
<strong>龙胆汤<br/></strong>治婴儿出腹，血脉盛实，寒热温壮，四肢惊掣，发热大吐者。若已能进哺，中食实不消，壮热及变蒸不解，中客人鬼气，并诸惊痫，方悉主之。十岁以下小儿皆服之，小儿龙胆汤第一。此是新出腹婴儿方，若日月长大者，以次根据此为例，若必知客忤及有魃气者，可加人参、当归，各如龙胆多少也，一百日儿加三铢，二百日儿加六铢，一岁儿加半两，余药皆准耳。
龙胆钩藤皮柴胡黄芩桔梗芍药茯苓（一作茯神）甘草（各六铢）蜣螂（二枚）大黄（一两）
上十味咀，以水一升，煮取五合为剂也，服之如后节度。药有虚实，虚药宜足数合水也。儿生一日至七日，分一合为三服；儿生八日至十五日，分一合半为三服；生十六日至二十日，分二合为三服；儿生二十日至三十日，分三合为三服；儿生三十日至四十日，尽以五合为三服。皆得下即止，勿再服也。
<strong>大黄汤<br/></strong><strong>治少小风痫积聚腹痛夭矫二十五痫方。</strong>
大黄人参细辛干姜当归甘皮（各三铢）
上六味咀，以水一升煮取四合，服之如枣许大，日三。
<strong>白羊藓汤<br/></strong><strong>治小儿风痫，胸中有痰方</strong>。
白羊藓（三铢，即白藓皮）蚱蝉（二枚）大黄（四铢）甘草钩藤皮细辛（各二铢）牛黄（如大豆四枚）蛇蜕皮（一寸）
上八味咀，以水二升半，煮取一升二合，分五服，日三。若服已尽而痫不断者，可更加大黄、钩藤各一铢，以水渍药半日，然后煮之。
<strong>增损续命汤<br/></strong><strong>治小儿猝中风恶毒，及久风四肢角弓反张不随，并曳僻不能行步方</strong>。
麻黄甘草桂心（各一两）川芎葛根升麻当归独活（各十八铢）人参黄芩石膏（各半两）杏仁（二十枚）
上十二味咀，以水六升煮麻黄，去上沫，乃纳诸药，煮取一升二合，三岁儿分为四服，一日令尽，少取汗，得汗以粉粉之。
<strong>石膏汤<br/></strong><strong>治小儿中风，恶痱不能语，口眼了戾，四肢不随方。</strong>
石膏（一合）麻黄（八铢）甘草射干桂心芍药当归（各四铢）细辛（二铢）
上八味咀，以水三升半，先煮麻黄三沸，去上沫，纳余药，煮取一升，三岁儿分四服，日三。
<strong>治少小中风，状如欲绝汤方∶</strong>
大黄牡蛎龙骨栝蒌根甘草桂心（各十二铢）赤石脂寒水石（各六铢）
上八味咀，以水一升纳药重半两煮，再沸，绞去滓，半岁儿服如鸡子大一枚，大儿尽服，入口中即愈，汗出粉之，药无毒可每日二服。有热加大黄，不汗加麻黄，无寒水石，朴硝代之。
<strong>二物石膏汤<br/></strong><strong>治少小中风，手足拘急方。</strong>
石膏（如鸡子大一枚，碎）真珠（一两）
上以水二升煮石膏五六沸，纳真珠，煮取一升，稍稍分服。
<strong>桂枝汤<br/></strong>治少小中风，脉浮发热自汗出，项强，鼻鸣，干呕方（即伤寒篇，本方见于十一）
<strong>二物驴毛散<br/></strong><strong>治少小新生中风方。</strong>
驴毛（取背前交脊上会中拔取如手拇指大一把）麝香（二豆大）
上以乳汁和，铜器中微火煎，令焦熟出，为末。小儿不能饮，以乳汁和之，苇筒贮泻着咽中，然后饮乳令入腹。
<strong>茵芋丸<br/></strong><strong>治少小有风痫疾，至长不除，或遇天阴节变便发动，食饮坚强亦发。百脉挛缩，行步不正，言语不便者，服之永不发方。</strong>
茵芋叶铅丹秦艽钩藤皮石膏杜蘅防葵（各一两）菖蒲黄芩（各一两半）松萝（半两）蜣螂（十枚）甘草（三两）
上十二味为末，蜜丸小豆大，三岁以下服五丸，三岁以上服七丸，五岁以上服十丸，十岁以上可至十五丸。
<strong>镇心丸<br/></strong><strong>治小儿惊痫百病镇心气方。</strong>
银屑（十二铢）水银（二十铢）牛黄（六铢）大黄（六分）茯苓（三分）茯神远志防己白蔹雄黄人参芍药（各二分）紫石英真珠防葵铁精（各四分）
上十六味，先以水银和银屑如泥，别治诸药和丸。二岁儿如麻子二丸，随儿大小增之。
一方无牛黄。
<strong>丹参赤膏<br/></strong><strong>治少小心腹热除热方。</strong>
丹参雷丸芒硝戎盐大黄（各二两）
上五味咀，以苦酒半升浸四钟一宿，以成炼猪肪一斤煎，三上三下，去滓，乃纳芒硝，膏成，以摩心下，冬夏可用。一方但用丹参雷丸，亦佳。
<strong>五物甘草生摩膏<br/></strong><strong>治少小新生肌肤幼弱，喜为风邪所中，身体壮热，或中大风，手足惊</strong>
甘草防风（各一两）白术桔梗（各二十铢）雷丸（二两半）
上五味咀，以不中水猪肪一斤煎为膏，以煎药，微火上煎，消息视稠浊，膏成，去滓，取如弹丸大一枚，炙手以摩儿百遍，寒者更热，热者更寒，小儿虽无病，早起常以膏摩囟上及手足心，甚辟风寒。
<strong>灸法<br/></strong>论曰∶小儿新生无疾，慎不可逆针灸之，如逆针灸，则忍痛动其五脏，因喜成病。河洛关中土地多寒，儿喜病痉，其生儿三日，多逆灸以防之，又灸颊以防噤，有噤者舌下脉急，牙车筋急，其土地寒，皆决舌下去血，灸颊以防噤也。吴蜀地温，无此疾也。古方既传之，今人不详南北之殊，便按方而用之，是以多害于小儿也。所以田舍小儿，任其自然皆得，无有夭横也。
小儿惊啼，眠中四肢掣动，变蒸未解，慎不可针灸抓之，动其百脉，仍因惊成痫也，惟阴痫噤痉可针灸抓之。
凡灸痫，当先下儿使虚，乃承虚灸之。未下有实而灸者，气逼前后不通，杀人。
痫发平旦者，在足少阳。晨朝发者，在足厥阴。日中发者，在足太阳。黄昏发者，在足太阴。人定发者，在足阳明。夜半发者，在足少阴。
上痫发时病所在，视其发早晚，灸其所也。夫痫有五脏之痫，六畜之痫，或在四肢，或在腹内，当审其候，随病所在灸之，虽少必瘥，若失其要，则为害也。
肝痫之为病面青，目反视，手足摇，灸足少阳、厥阴各三壮。
心痫之为病面赤，心下有热，短气息微数，灸心下第二肋端宛宛中，此为巨阙也，又灸手心主及少阴各三壮。
脾痫之为病，面黄腹大，喜痢，灸胃脘三壮，挟胃脘旁灸二壮，足阳明、太阴各二壮。
肺痫之为病，面目白，口沫出，灸肺俞三壮，又灸手阳明、太阴各二壮。
肾痫之为病，面黑，正直视不摇如尸状，灸心下二寸二分三壮，又灸肘中动脉各二壮，又灸足太阳、少阴各二壮。
膈痫之为病，目反，四肢不举，灸风府，又灸顶上鼻人中下唇承浆，皆随年壮。
肠痫之为病，不动摇、灸两承山，又灸足心两手劳宫，又灸两耳后完骨，各随年壮，又灸脐中五十壮。
上五脏痫证候。
马痫之为病，张口摇头，马鸣欲反折，灸项风府、脐中三壮，病在腹中，烧马蹄末，服之良。
牛痫之为病，目正直视腹胀，灸鸠尾骨及大椎各三壮，烧牛蹄末，服之良。
羊痫之为病，喜扬目吐舌，灸大椎上三壮。
猪痫之为病，喜吐沫，灸完骨两旁各一寸七壮。犬痫之为病，手足挛，灸两手心一壮，灸足太阳一壮，灸肋户一壮。
鸡痫之为病，摇头反折，喜惊自摇，灸足诸阳各三壮。
上六畜痫证候。
小儿暴痫，灸两乳头，女儿灸乳下二分。
治小儿暴痫者，身躯正直如死，及腹中雷鸣，灸太仓及脐中上下两旁各一寸，凡六处，又灸当腹度取背，以绳绕颈下至脐中竭，便转绳向背顺脊下行，尽绳头，灸两旁各一寸五壮。
若面白啼声色不变，灸足阳明、太阴。
若目反上视，眸子动，当灸囟中，取之法，横度口尽两吻际，又横度鼻下亦尽两边，折去鼻度半，都合口为度，以额上发际上行度之。灸度头一处，正在囟上未合骨中，随手动者是，此最要处也。次灸当额上入发二分许，直望鼻为正。次灸其两边，当目瞳子直上入发际二分许。次灸顶上回毛中。次灸客主人穴在眉后际动脉是。次灸两耳门，当耳开口则骨解开动张陷是也。次灸两耳上，卷耳取之，当卷耳上头是也；一法大人当耳上横三指，小儿各自取其指也。次灸两耳后完骨上青脉，亦可以针刺令血出。次灸玉枕，项后高骨是也。次灸两风池，在项后两辕动筋外发际陷中是也。次灸风府，当项中央发际，亦可与风池三处高下相等。次灸头两角，两角当回毛两边起骨是也。
上头部凡十九处，儿生十日可灸三壮，三十日可灸五壮，五十日可灸七壮，病重俱灸之。
轻者灸囟中、风池、玉枕也，艾使熟，炷令平正着肉，火势乃至病所也；艾若生，炷不平正，不着肉，徒灸多炷，故无益也。
若腹满短气转鸣，灸肺募，在两乳上第二肋间宛宛中，悬绳取之，当瞳子是。次灸膻中。
次灸胸堂。次灸脐中。次灸薜息，薜息在两乳下第一肋间宛宛中是也。次灸巨阙，大人去鸠尾下一寸，小儿去脐作六分分之，去鸠尾下一寸是也，并灸两边。次灸胃脘。次灸金门，金门在谷道前囊之后当中央是也，从阴囊下度至大孔前，中分之。
上腹部十二处，胸堂、巨阙、胃脘，十日儿可灸三壮，一月以上可五壮，阴下缝中可三壮，或云随年壮。
若脊强反张、灸大椎，并灸诸脏俞及督脊上当中，从大椎度至穷骨，中屈，更从大椎度之，灸度下头，是督脊也。
上背部十二处，十日儿可灸三壮，一月以上可灸五壮。若手足掣惊者，灸尺泽，次灸阳明，次灸少商，次灸劳宫，次灸心主，次灸合谷，次灸三间，次灸少阳。
上手部十六处，其要者阳明，少商，心主，尺泽，合谷，少阳也，壮数如上。
又灸伏兔，次灸三里，次灸腓肠，次灸鹿溪，次灸阳明，次灸少阳，次灸然谷。
上足部十四处，皆要可灸，壮数如上。手足阳明，谓人四指，凡小儿惊痫皆灸之。若风病大？
