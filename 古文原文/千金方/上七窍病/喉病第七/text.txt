<spanstyle= font-family:FangSong_GB2312; >（证一条，方五十首，针灸法二首）</span>
凡卒喉痹不得语，服小续命汤，加杏仁一两。（方出第八卷中）
<strong>乌膏<br/></strong><strong>喉咙者，脾胃之候，若脏热，喉则肿塞，神气不通，乌膏主之方。</strong>
生乌（十两）升麻（三两）羚羊角（二两）蔷薇根（切一升）艾叶（六铢生者尤佳）芍药（二两）通草（二两）生地黄（切五合）猪脂（二斤）
上九味咀。绵裹，苦酒一升，淹浸一宿，纳猪脂中，微火煎取，苦酒尽，膏不鸣为度，去滓，薄绵裹膏似大杏仁，纳喉中，细细吞之。
<strong>治喉肿痛，风毒冲心胸方。</strong>
豉（一升半）犀角射干杏仁甘草（各二两）羚羊角（一两半）芍药（三两）栀子（七枚）升麻（四两）
上九味咀。以水九升，煮取三升，去滓，纳豉煮一沸，分三服，喉肿胸胁支满，灸尺泽百壮。
<strong>治风毒咽水不下，及瘰肿方。</strong>
升麻芍药（各四两）射干杏仁枫香葛根麻黄（各三两）甘草（二两）
上八味咀。以水八升，煮取二升半，分三服。
<strong>又方</strong>以水服莨菪子末两钱匕，神良。
治喉痹方荆沥，稍稍咽之。
<strong>又方</strong>腊月猪尾烧末，水服之。
<strong>又方</strong>烧牛角末，酒服之。
<strong>又方</strong>熬杏仁令黑，含或末服之。
<strong>又方</strong>含鸡屎白。
<strong>又方</strong>巴豆去皮，针线穿，咽入牵出。
<strong>又方</strong>马蔺子半升，水二升，煮取一升半，服之。
<strong>又方</strong>煮桃皮汁三升，服之。
<strong>又方</strong>烧荆汁服之，又水三升煮荆一握，取一升，分三服。
<strong>治喉痹及毒瓦斯方。</strong>
桔梗二两，水三升，煮取一升，顿服之。
<strong>又方</strong>生姜二斤，捣取汁，蜜五合，微火煎相和，服一合，日五。
<strong>又方</strong>附子一枚，剖作大片，蜜涂，炙令黄，含咽汁，甘尽更涂，炙如前法。
<strong>又方</strong>剥大蒜，塞耳鼻，日二易。
喉痹，刺手小指爪纹中，出三大豆许血，逐左右刺，皆须慎酒、面、毒物。
<strong>治喉痹、猝不得语方。</strong>
浓煮桂汁，服一升，亦可末桂，着舌下，渐咽之，良。
<strong>又方</strong>煮大豆汁含之，无豆用豉，亦佳。
<strong>又方</strong>以酒五合和人乳汁半升，分二服。
<strong>又方</strong>烧炊箅作灰三指撮，水服之。
<strong>又方</strong>芥子末水和敷之，干则易。
<strong>又方</strong>商陆、苦酒熬令浓，热敷之。
<strong>又方</strong>末桂心如枣核大，绵裹着舌下，须臾破。
<strong>治喉猝肿、不下食方。</strong>
以韭一把，捣熬敷之，冷则易。
<strong>又方</strong>含上好醋，口舌有疮，亦佳。
<strong>治悬雍咽热、暴肿长方。</strong>
干姜、半夏等分，末，以少少着舌上。
<strong>又方</strong>盐末，以箸头张口柱之，日五。
<strong>治悬雍咽中生息肉、舌肿方。</strong>
日初出时向日张口，使妇人用左裙裾柱其头上，七下，瘥。
<strong>又方</strong>羊蹄草煮取汁，口含之。
<strong>又方</strong>盐豉和涂之。
<strong>又方</strong>取四五岁小儿尿，合盐含之。
<strong>凡喉痹深肿连颊，吐气数者，名马喉痹，治之方。</strong>
马衔一具，水三升，煮取一升，分三服。
<strong>又方</strong>毡中苍耳三七枚，烧末，水服之。
<strong>又方</strong>马鞭草根一握，勿中风，截去两头，捣取汁服。
<strong>又方</strong>烧谷奴灰，酒服之，立破。
<strong>母姜酒<br/></strong><strong>咽门者，肝胆之候，若脏热，咽门则闭而气塞，若腑寒，咽门则破而声嘶。母姜酒主之方。</strong>
母姜汁（二升）酥牛髓油（各一升）桂心秦椒（各一两）防风（一两半）川芎独活（各一两六铢）
上九味末之，纳姜汁中煎，取相淹濡，下髓酥油等，令调，微火，三上三下煎之，平旦温清酒一升，下二合膏，即细细吞之，日三夜一。
<strong>又方</strong>丹参升麻雄黄杏仁鬼臼甘草射干（各一两）麝香（半两）
上八味末之，以蜜为丸如梧子。饮下一丸，加至五丸，日三。酒服亦佳。咽痛失声不利，用之良。
<strong>治咽伤语声不彻方。</strong>
酒（一升）干姜（二两半末）酥（一升）通草桂心石菖蒲（各二两末）
上六味合和，服一匕，日三。
<strong>又方</strong>酒（一升）酥（一升）干姜末（十两上三味以酒二合，酥一匕，姜末二匕，相和服，日三，食后服之。亦治肺痈。
<strong>治哑塞咳嗽方。</strong>
桂心（六铢）杏仁（十八铢）
上二味末之，以蜜丸如杏仁大。含之，细细咽汁，日夜勿绝。
<strong>治咽痛，逆气不能食方。</strong>
麻子（一升熬令黑）
以酒一升淋取汁，空心一服一升，渐至二升，多汗好覆。勿触风冷。
此方兼理产妇及丈夫中风。如角弓反张、口噤不开，大验，与紫汤气力同。
<strong>治猝咽痛方。</strong>
悬木枸烧末，水服方寸匕，日三。
<strong>又方</strong>烧炊帚一枚，浆水服方寸匕。
<strong>治猝风咽肿面肿方。</strong>
杏仁末和鸡子黄，更捣敷上，干复易之，七八度。若肿汁出，煮醋和伏龙肝敷，干更易之。
<strong>治猝尸咽方。</strong>
烧履鼻绳为灰，暖水服之。
<strong>又方</strong>烧麻子脂，服之。
<strong>治咽喉不利下气方。</strong>
射干杏仁人参附子桂心（各一两）
上五味末之，蜜丸如指大，含一丸，稍稍咽之，令药味相接。
<strong>治咽喉中痛痒，吐之不出，咽之不入，似得虫毒方。</strong>
含生姜五十日，瘥。
<strong>又方</strong>以青布裹麻黄，烧，以竹筒盛，烟熏咽中。
