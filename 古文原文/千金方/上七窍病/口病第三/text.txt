<spanstyle= font-family:FangSong_GB2312; >（论一首，方五十九首，灸法二首）</span>
论曰∶凡患口疮及齿，禁油、面、酒、酱、酸、醋、咸、腻、干枣，瘥后仍慎之。若不久慎，寻手再发，发即难瘥。蔷薇根，角蒿，为口疮之神药，人不知之。
凡口中、面上息肉转大，以刀决溃去脓血，即愈。
治口中疮，久不瘥，入胸中并生疮，三年以上不瘥者方浓煎蔷薇根汁，含之，又稍稍咽之，日三夜一，冬用根，夏用茎叶。
又方角蒿灰敷之，一宿知、二宿瘥，有汁吐之，不得咽也。
<strong>治口疮不歇方。</strong>
牛膝生荷根（各三两）黄柏（一两）
上三味咀。以绵裹，酒三升渍一宿，微火煎一两沸，细细含之。
<strong>治膀胱热不已，口舌生疮，咽肿，升麻煎方。</strong>
升麻玄参蔷薇根白皮射干（各四两）大青黄柏（各三两）蜜（七合）
上七味咀。以水七升，煮取一升五合，去滓，下蜜更煎两沸，细细含咽之。
<strong>治口数生疮，连年不瘥方。</strong>
蔷薇根黄芩当归桔梗黄白蔹鼠李根皮大黄芍药续断黄柏葛根（各一两）
上十二味末之，以酒服方寸匕，日二服，亦可浆水服之。
<strong>治胃中客热，唇口干燥生疮方。</strong>
茯苓黄芩甘草大黄蔷薇根（各三十铢）枳实杏仁黄连（各二两）桂心（半两）栝蒌根（十八铢）
上十味末之，食前浆水服方寸匕，日二。
<strong>治口热生疮方。</strong>
升麻（三十铢）黄连（十八铢《古今录验》用黄柏）
上二味末之，绵裹含，咽汁，亦可去之。
<strong>治口疮方。</strong>
蔷薇根皮（四两）黄柏（三两）升麻（三两）生地黄（五两）
上四味咀，以水七升，煮取三升，去滓含之，瘥止。含极吐，却更含。
<strong>治口中疮烂，痛不得食方。</strong>
杏仁（二十枚）甘草（一寸）黄连（六铢）
上三味末之，合和绵裹杏仁大，含之，勿咽，日三夜一。
<strong>蔷薇丸<br/></strong>方治口疮身体有热气痱瘰。
蔷薇根黄芩鼠李根当归葛根白蔹石龙芮（《千金翼》作黄连）黄柏芍药？
上十二味末之，蜜和服如梧子十丸，日三服。
<strong>治口吻疮方。</strong>
以楸白皮及湿贴之三四度瘥。
<strong>又方</strong>取经年葵根欲腐者弥佳，烧作灰，及热敷之。
<strong>又方</strong>以新炊饭了甑，及热以唇口向甑，唇上熨之，二七下三两上，瘥止。
<strong>又方</strong>栀子甘草（各十八铢）细辛（三十铢）桂心（十二铢）川芎（一两）
上五味末之，蜜丸，食后服七丸，日再服，瘥止。
<strong>又方</strong>川芎白芷橘皮桂心枣肉（各一两半）
上五味末之，以蜜和为丸，食后服十五丸，又含之，以瘥为度。此方甚验。
<strong>治口肥疮方。</strong>
熬灶上饭令焦，末，敷之。
<strong>治燕吻疮方。</strong>
白杨枯枝铁上烧，取及热敷之。
<strong>又方</strong>以木履尾，纳灰中，令热，取柱两吻各二七遍。
<strong>治口旁恶疮方。</strong>
乱发灰故絮灰黄连末干姜末上四味等分，合和为散，以粉疮上，不过三遍。
<strong>治口中疮，咽喉塞不利，口燥膏方。</strong>
猪膏白蜜（各一斤）黄连（一两）
上三味合煎去滓，搅令相得，含如半枣，日四、五，夜二。
<strong>治热病口烂咽喉生疮，水浆不得入膏方。</strong>
当归射干升麻（各一两）附子（半两）白蜜（四两）
上五味咀，以猪脂四两先煎之，令成膏，下着地，勿令大热，纳诸药，微火煎令附子色黄，药成绞去滓，纳蜜，复上火一两沸，令相得，置器中，令凝，取如杏仁大，含之，日四五遍，辄咽之。
<strong>治失欠、颊车蹉开张不合方。</strong>
一人以手指牵其颐，以渐推之，则复入矣。推当疾出指，恐误啮伤人指也。
<strong>治失欠颊车蹉方。</strong>
消蜡和水敷之。
失欠颊车蹉，灸背第五椎，一日二七壮，满三日未瘥，灸气冲二百壮，胸前喉下甲骨中，是亦名气堂。
又灸足内踝上三寸宛宛中或三寸五分百壮三报。此三阴交穴也。
<strong>治卒口噤不开方。</strong>
以附子捣末，纳管中，强开口，吹口中。
<strong>治口中热干，甘草丸方。</strong>
甘草人参半夏生姜乌梅肉（各二两半）枣膏（二两半）
上六味末之，蜜丸如弹子大，旋含咽汁，日三。
<strong>治口干方。</strong>
羊脂若猪脂鸡子大，擘之纳半升醋中，渍一宿，绞取汁含之。
<strong>治口干除热下气方。</strong>
石膏（五合碎）蜜（二升）
上二味以水三升煮石膏，取二升，纳蜜，煮取二升，去滓，含如枣核大，咽汁尽，更含之。
<strong>治虚劳口干方。</strong>
麦门冬（二两末）大枣（三十枚肉）
上二味，以蜜一升和，令熟五升米下，蒸之，任性服。
<strong>又方</strong>羊脂如鸡子大，淳酒半升，枣七枚擘，合渍七日，取枣食之，愈。
<strong>又方</strong>酸枣（一升）酸石榴子（五合）葛根（三两）麦门冬（四两）覆盆子（三合）乌梅（五合）甘草栝蒌实（各三两）
上八味末之，以蜜丸含如枣大，以润为度。
<strong>五香丸<br/>治口及身臭，令香止烦散气方。</strong>
豆蔻丁香藿香零陵香青木香白芷桂心（各一两）香附子（二两）甘松香当归（各半两）槟榔（二枚）
上十一味末之，蜜和丸，常含一丸，如大豆，咽汁，日三夜一。亦可常含，咽汁，五日口香，十日体香，二七日衣被香，三七日下风人闻香，四七日洗手水落地香，五七日把他手亦香。慎五辛，下气去臭。
<strong>治口气臭秽，常服含香丸方。</strong>
丁香（半两）甘草（三两）细辛桂心（各一两半）川芎（一两）
上五味末之，蜜和，临卧时，服二丸如弹子大。
<strong>又方</strong>常以月旦日未出时，从东壁取步，七步回，面垣立，含水壁七遍，口即美香。
<strong>又方</strong>桂心甘草细辛橘皮上四味等分，治下筛，以酒服一钱匕，瘥止。
<strong>又方</strong>川芎白芷橘皮桂心（各四两）枣肉（八两）
上五味末之，次纳枣肉，干则加蜜，和丸如大豆，服十丸，食前食后常含之，或吞之，七日大香。
<strong>治口中臭方。</strong>
桂心（《古今录验》用细辛）甘草（各等分）
上二味末之，临卧以三指撮酒服，二十日香。
<strong>又方</strong>细辛、豆蔻。含之甚良。
<strong>又方</strong>蜀椒桂心（各等分）
上二味末之，酒服三指撮。
<strong>主口香去臭方。</strong>
甘草（三十铢）川芎（二十四铢）白芷（十八铢）
上三味治下筛，以酒服方寸匕，日三服，三十日口香。
<strong>又方</strong>松根白皮瓜子仁大枣上三味治下筛，以酒服方寸匕，日二，一百日衣被香。
<strong>又方</strong>瓜子仁川芎本当归杜蘅（各六铢）细辛（半两）防风（二两）
上七味治下筛，食后饮服方寸匕，日三服，五日口香，十日身香，二十日肉香，三十日衣被香，五十日远闻香，（一方加白芷十八铢。
<strong>又方</strong>橘皮（二十铢）桂心（十八铢）木兰皮（一两）大枣（二十枚）
上四味，治下筛，酒服方寸匕，日三，久服身香。亦可以枣肉丸之，服二十丸，如梧子大，稍加至三十丸。（一方有川芎十八铢。）
<strong>又方</strong>浓煮细辛汁，含之久，乃吐之。又方井花水三升漱口，吐厕中，良。
<strong>又方</strong>香薷一把，水一斗，煎取三升，稍稍含之。
<strong>又方</strong>甜瓜子作末，蜜和，每日空心洗漱讫，含一丸如枣核大，亦敷齿。
<strong>又方</strong>熬大豆，令焦，及热酢沃取汁含之。
<strong>治七孔臭气，皆令香方。</strong>
沉香（五两）本（三两）白瓜瓣（半升）丁香（五合）甘草当归川芎麝香（各二两）
上八味末之，蜜丸，食后服如小豆大五丸，日三，久服令举身皆香。
<strong>治身体臭，令香方。</strong>
白芷甘子皮（各一两半）瓜子仁（二两）本当归细辛桂心（各一两）
上七味治下筛，酒服方寸匕，日三，五日口香，三七日身香。
<strong>又方</strong>甘草松根皮甜瓜子大枣上四味各等分，治下筛，食后服方寸匕，日三。七日知，一百日大香。
<strong>熏衣香方<br/></strong>鸡骨煎香零陵香丁香青桂皮青木香枫香郁金香（各三两）熏陆香甲香苏合香甘松香（各二两）沉水香（五两）雀头香藿香白檀香安息香艾纳香（各一两）麝香（半两）
上十八味末之，蜜二升半煮，肥枣四十枚，令烂熟，以手痛搦，令烂如粥，以生布绞去滓，用和香，干湿如捺，捣五百杵，成丸，密封七日乃用之，以微火烧之，以盆水纳笼下，以杀火气，不尔，必有焦气也。
<strong>又方</strong>沉香煎香（各五两）雀头香藿香丁子香（各一两）
上五味治下筛，纳麝香末半两，以粗罗之，临熏衣时，蜜和用。
<strong>又方</strong>兜娄婆香薰陆香沉香檀香煎香甘松香零陵香藿香（各一两）丁香（十八铢）苜蓿香（二两）枣肉（八两）
上十一味粗下，合枣肉总捣，量加蜜，和用之。
<strong>湿香方<br/></strong>沉香（二斤七两九铢）甘松檀香雀头香（一作藿香）甲香丁香零陵香鸡骨煎香（各三两九铢）麝香（二两九铢）熏陆香（三两六铢）
上十味末之，欲用以蜜和，预和歇，不中用。
<strong>又方</strong>沉香（三两）零陵香煎香麝香（各一两半）甲香（三铢）熏陆香甘松香（各六铢）檀香（三铢）藿香丁子香（各半两）
上十味，粗筛，蜜和，用熏衣瓶盛，埋之久窨，佳。
<strong>百和香<br/>通道俗用者方。</strong>
沉水香（五两）甲香丁子香鸡骨香兜娄婆香（各二两）熏陆香白檀香熟捷香（？两）雀头香苏合香安息香麝香燕香（各半两）
上二十味末之，酒漉令软，再宿，酒气歇，以白蜜和，纳瓷器中，蜡纸封，勿令泄，冬月开取用，大佳。
<strong>衣香方<br/></strong>零陵香藿香（各四两）甘松香茅香（各三两）丁子香（一两）苜蓿香（二两）
上六味各捣，加泽兰叶四两，粗下用之，极美。
<strong>又方</strong>零陵香（二两）藿香甘松香苜蓿香白檀香沉水香煎香（各一两）
上七味合捣，加麝香半两，粗筛，用如前法。
<strong>又方</strong>藿香（四两）丁香（七枚）甘松香麝香沉香煎香上六味粗筛，和为干香以衣，大佳。
