<spanstyle= font-family:FangSong_GB2312; >（论一首，证三条，方七十一首，咒法二首，灸法二十八首）</span>
论曰∶凡人年四十五以后，渐觉眼暗，至六十以后，还渐目明。治之法，五十以前，可服泻肝汤，五十以后，不可泻肝，目中有疾，可敷石胆散药等，无病不敷散，但补肝而已，自有肝中有风热，令人眼昏暗者，当灸肝俞，及服除风汤丸散数十剂，当愈。
生食五辛，接热饮食，热餐面食，饮酒不已，房室无节，极目远视，数看日月，夜视星火，夜读细书，月下看书，抄写多年，雕镂细作，博弈不休，久处烟火，泣泪过多，刺头出血过多。
上十六件并是丧明之本，养性之士宜慎护焉，又有驰骋田猎，冒涉风霜，迎风追兽，日夜不息者，亦是伤目之媒也。恣一时之浮意。为百年之痼疾，可不慎欤！凡人少时不自将慎，年至四十，即渐眼昏，若能根据此慎护，可得白首无他。所以人年四十已去，常须瞑目，勿顾他视，非有要事，不宜辄开，此一术，护慎之极也。其读书博弈等过度患目者，名曰肝劳，若欲治之，非三年闭目不视，不可得瘥，徒自泻肝，及作诸治，终是无效。人有风疹，必多眼暗，先攻其风，其暗自瘥。
足太阳阳明，手少阳脉动，发目病。黄帝问曰∶余尝上清冷之台，中陛而顾，匍匐而前，余私异之，窃内怪之。或独冥视，安心定气，久而不解，披发长跪，俯而视，复久之，又不已，卒然自止，何气使然？岐伯对曰∶五脏六腑之精气，皆上注于目，而为之睛，睛之窠者为眼，骨之精为瞳子，筋之精为黑眼，血之精为其胳窠，气之精为白眼，肌肉之精为约束窠契，筋骨血气之精而与脉并为系，系上属于脑，后出于项中，故邪中于项，因逢身之虚，其入深则随眼系以入于脑，入于脑则转，转则引目系急，急则目眩以转矣。邪中其睛，则其睛所中者不相比则睛散，睛散则歧，故见两物。目者五脏六腑之精也，营卫魂魄之所荣也神气之所生也，故神劳则魂魄散，志意乱，是故瞳子黑眼法于阴，白眼赤脉法于阳，故阴阳合揣（《灵枢》作俱转）而精明矣。目者心之使也，心者神之舍也，故神分精乱而不专，（《灵枢》作转）卒然见非常之处，精神魂魄散不相得，故曰惑。帝曰∶余疑何其然也？余每之东菀，未尝不惑，去之则复，余惟独为东菀劳神乎？何其异也。岐伯曰∶不然，夫心有所喜，神有所恶，卒然相感，则精乱视误，故神惑神移乃复，是故间者为迷，甚者为惑。目外决于面者为锐，在内近鼻者，上为外下为内。目赤色者病在心，白色者病在肺，青色者病在肝，黄色者病在脾，黑色者病在肾，黄色不可名者病在胸中。诊目痛赤脉从上下者太阳病，从下上者阳明病，从外走内者少阳病。夫鼻洞，鼻洞者浊下不止，传为鼽瞢瞑目，故得之气厥。足阳明有挟鼻入于面者，名曰悬颅，属口对，入系目本，视有过者取之。损有余，益不足，反者益甚。足太阳有通项入于脑者，正属目本名曰眼系，头目固痛，取之在项中两筋间，入脑乃别阴跷，阴阳相交，阳入阴出，阳交于锐，阳气盛则目矣，阴气绝则为之眼瞑矣。
<strong>神曲丸<br/>主明目，百岁可读注书方。</strong>
神曲（四两）磁石（二两研）光明砂（一两研）
上三味末之，炼蜜为丸如梧子大，饮服三丸，日三，不禁，常服益眼力，众方不及，学者宜知此方神验不可言，当秘之（一名磁朱丸）。
补肝治眼漠漠不明，瓜子散方（亦名十子散方）。
冬瓜子青葙子茺蔚子枸杞子牡荆子蒺藜子菟丝子芜菁子决明子地肤子柏子仁（各二合）牡桂（二两）蕤仁（一合，一本云二两）细辛（半两，一本云一两半）？根（二两）车前子（一两）
上十六味治下筛，食后以酒服方寸匕，日二，神验。
<strong>补肝丸<br/>治眼暗方。</strong>
青葙子桂心葶苈子杏仁细辛茺蔚子枸杞子五味子（各一两）茯苓黄芩防风地肤子泽泻决明子麦门冬蕤仁（各一两六铢）车前子菟丝子（各二合）
干地黄（二两）兔肝（一具）
上二十味末之，蜜丸。饮下二十丸，如梧子，日再，加至三十丸。
<strong>补肝丸<br/>治眼暗KTKT不明，寒则泪出，肝痹所损方。</strong>
兔肝（二具）柏子仁干地黄茯苓细辛蕤仁枸杞子（各一两六铢）防风芎上十四味末之，蜜丸。酒服，如梧子二十丸，日再服，加至四十丸。
<strong>补肝散<br/>治目失明漠漠方。</strong>
青羊肝一具（去上膜薄切之，以新瓦瓶子未用者净拭之，纳肝于中，炭火上炙之，令极干，汁尽末之）决明子（半升）蓼子（一合熬令香）
上三味合治下筛。以粥饮，食后服方寸匕，日二，稍加至三匕，不过两剂。能一岁服之，可夜读细书。
<strong>补肝散<br/>治三十年失明方。</strong>
细辛钟乳粉（炼成者）茯苓云母粉（炼成者）远志五味子（等分）
上六味治下筛。以酒服五分匕，日三，加至一钱匕。
<strong>补肝芜菁子散<br/>常服明目方。</strong>
芜菁子三升（净淘，以清酒三升煮令熟，曝干）
治下筛。以井花水和服方寸匕，稍加至三匕。无所忌，可少少作服之，令人充肥，明目洞视，水煮酒服亦可（《千金翼》同，用水煮，三易水）。
<strong>又方</strong>胡麻一斗，蒸三十遍，治下筛，每日酒服一升。
<strong>又方</strong>服小黑豆，每日空心吞二七粒。
<strong>又方</strong>三月三日采蔓菁花，阴干，治下筛，空心井花水服方寸匕，久服，长生明目，可夜读细书。
<strong>补肝散<br/>治男子五劳七伤明目方。</strong>
地肤子一斗（阴干末之）生地黄十斤（捣取汁）
上二味以地黄汁和散，曝干，共为末。以酒服方寸匕，日二服。
又方白瓜子七升，绢袋盛搅，沸汤中三遍，曝干，以醋五升浸一宿，曝干，治下筛。
酒服方寸匕，日三。服之百日，夜写细书。
<strong>栀子仁煎方<br/></strong>治肝实热，目痛如刺栀子仁蕤仁决明子（各一两）车前叶秦皮（各一两六铢）石膏（二两碎如小豆大）
上九味咀。以井花水三升，煮取七合，去滓下蜜，更煎，取四合，以绵滤之，干器贮，密封，勿使草芥落中，以药汁细细仰卧，以敷目中。
<strong>泻肝汤方<br/></strong>治眼赤漠漠不见物，息肉生。
柴胡芍药大黄（各四两）决明子泽泻黄芩杏仁（各三两）升麻枳实栀子仁竹叶（各二两）
上十一味咀。水九升，煮取二升七合，分三服。热多体壮，加大黄一两；羸老，去大黄，加栀子仁五两。
<strong>卷六上七窍病上目病第一治眼风赤暗方。</strong>
前胡芍药（各四两）生地黄（十两）芒硝黄芩茯苓白芷枳实（各三两）人参上十五味咀。以水一斗二升先煎竹叶，取九升，去滓下诸药，煮取三升半，分三服洗肝干蓝煎方治肝热不止，冲眼，眼赤，赤脉息肉痛闭不开，热势彭彭不歇，及目睛黄。
干蓝车前叶苦竹叶（各三升）细辛秦皮蕤仁栀子仁芍药（各三两）决明子（四两）升麻（二两）
上十味咀。以水二斗，先煮干蓝、车前、竹叶，取一斗，去滓澄清，取八升，纳药，煮取三升，分三服。须利，加芒硝二两。
<strong>大枣煎方<br/></strong>治目热赤，生赤脉侵睛，息肉急痛，闭不开，如芥在眼碜痛。
大枣（七枚去皮核）黄连（二两碎，绵裹）淡竹叶（切五合）
上三味，以水二升煮竹叶，取一升，澄清取八合，纳枣肉、黄连煎取四合，去滓令净，细细以敷目中。
<strong>治目中息肉方。</strong>
驴脂石盐（末上二味和合，令调注目两头，日三夜一瘥。
又方五加不闻水声者根，去土取皮，捣末一升，和上酒二升，浸七日外，一日两时服之，禁醋，二七日遍身生疮。若不出，未得药力，以生熟汤浴之，取毒疮出瘥。
<strong>洗眼汤<br/>治热上出攻，目生障翳、目热痛汁出方。</strong>
秦皮黄柏决明子黄连黄芩蕤仁（各十八铢）栀子（七枚）大枣（五枚）
上八味咀。以水二升浸，煮取六合，澄清，仰卧洗目，日一。
<strong>治目生翳方。</strong>
贝子十枚烧灰，治下筛，取如胡豆着翳上，日二。正仰卧，令人敷之，炊久乃拭之。息肉者，加真珠、如贝子等分。
<strong>治目赤及翳方。</strong>
乌贼骨铅丹（大小等分上二味合研细，和白蜜如泥蒸之，半食久，冷，着眼四，日一。
<strong>又方</strong>熟羊眼睛，曝干，治下筛，敷目两角。
<strong>又方</strong>白羊髓敷之。
<strong>又方</strong>新生孩子胞衣，曝干，烧末，敷目中。
<strong>又方</strong>古钱（一枚），盐（方寸匕）。上二味合治下筛，敷目中。
<strong>治目风泪出浮翳多脓烂方。</strong>
干姜矾石蕤仁细辛黄连戎盐决明子（各六铢）铜青（三铢）
上八味咀。以少许水浸一宿，明旦以好白蜜八合和之，着铜器中，绵盖器上，着甑中，以三斗麦屑蒸之，饭熟药成，绞去滓，以新死大雄鲤鱼胆二枚和纳药中，又以大钱七枚常着药底，兼常着铜器中，竹簪绵裹头，注目头，昼夜三四，不避寒暑，数着药干，又以鱼胆和好，覆药器头，勿令气歇。
<strong>治热翳漫睛方。</strong>
以羊筋漱口熟嚼，夜卧开目纳之，即闭目睡，去膜，明日即瘥。（《千金翼》以治眼目不明）
<strong>治风翳方。</strong>
取死猪鼻烧灰，治下筛，日一，向日，水服方寸匕。
<strong>治目热生肤赤白膜方。</strong>
取雄雀屎细直者，人乳和，熟研以敷之，当渐消烂。
<strong>又方</strong>以蛔虫烧为末敷之。
<strong>治人马白膜漫睛方。</strong>
以鸡翎截之，近黑睛及当白睛嗍之，膜自聚，钩针钩挽之，割去即见物，以绵当眼上着血断，三日瘥。
<strong>治目白肤风泪下，荡风散方。（《</strong>删繁方》名真朱散）
光明朱砂（半两）贝齿（五枚炭上熟烧为末）衣中白鱼（七枚）干姜（三铢）
上四味于新瓷钵内研之，浓帛三下为散。仰卧，令人取小指爪挑少许敷目中，取瘥为度。
（《千金翼》名真朱散。主目翳覆瞳，睛不见物）
<strong>治目中生息肉，肤翳稍长欲满目，闭瞳子，及生珠管方。</strong>
贝齿（七枚烧末之）真珠（等分）
上二味合治如粉。以注翳肉上，日三度甚良。亦治目中眯不出。
<strong>治目生珠管方。</strong>
滑石（一本作冷石）手爪甲（烧）龙骨贝齿丹砂（各等分）
上五味治下筛。以新笔点，取当珠管上，日三度，良。
治<strong>毒病后，目赤痛有翳方。</strong>
以青布掩目上，以冷水渍青布，数易之。
<strong>治热病后生翳方。</strong>
豉二七枚，烧末之，纳管中。以吹目中。
<strong>治热病后眼暗失明方。</strong>
以羊胆敷之，旦暮各一。
<strong>治风眼烂方。</strong>
竹叶黄连（各一两）柏白皮（一两半）
上三味咀。以水二升，煮取五合，稍用滴目两，日三四度。
<strong>治胎赤眼方。</strong>
取槐木枝如马鞭大，长二尺，齐头油麻一匙，置铜钵中，旦使童子以木研之，至瞑止。
夜卧时，洗目敷，日三，良。
<strong>治目烂赤方。</strong>
取三指撮盐，置古文钱上，重重火烧赤，投少醋中，足淹钱以绵沾汁注目中。
<strong>治目中风冷泪出，赤痒，乳汁煎方。</strong>
黄连（十八铢）蕤仁（半两）干姜（一两）
上三味咀。以人乳汁一升浸药一宿，明旦以微火煎，取二合，绵绞去滓，取如黍米许，纳目头，日再。（张文仲方三味等分）
<strong>治目中风肿痛，除热揉眼方。</strong>
矾石三两，烧令汁尽，以枣膏和如弹丸，揉眼上下，食顷，日三止。
<strong>洗眼汤<br/>治目赤痛方。</strong>
甘竹叶（二七枚）乌梅（三枚）古钱（三枚）
上三味，以水二升渍药半日，东向灶煮二沸，三上三下，得二合，临欲眠，注目。
<strong>治目猝肿方。</strong>
以醋浆水作盐汤洗之，日四五度。
<strong>治目猝痒痛方。</strong>
削干姜，令圆滑，纳中，有汁拭却姜，复纳之，味尽易之。
<strong>五脏客热上冲，眼内外受风，令目痛不明方。</strong>
地肤子瓜子仁青葙子蒺藜子茺蔚子蓝子菟丝子蕤仁（《千金翼》作车前子各二合）柏子仁（一合半）决明子（五合）细辛（一两六铢）桂心（一两十八铢）
大黄（二两）黄连（一两半）萤火（六铢）
上十五味末之，蜜丸。每服如梧子三十丸，食后服，日三（《千金翼》无柏子仁）。
<strong>治目赤痛方。</strong>
雄黄（一铢）细辛黄连干姜（各二铢）
上四味合治如粉，以绵裹钗股唾濡头注药末，纳大头，急闭目，目中泪出，须臾止，勿将手近，勿将帛，勿洗之。
<strong>又方</strong>雄黄干姜黄连矾石（各六铢）
上四味合治并如前方，一方加细辛六铢。
<strong>治眼赤暗方。</strong>
杏仁（杏未熟时取仁捣汁一合）古青钱（三枚）青盐（一两六铢上三味合纳器中，封头勿泄气，百日后出，着目四头，日二三，避风冷。
<strong>治眼暗赤冷泪方。</strong>
蕤仁波斯盐上二味等分，治下筛，以驴生脂和，每夜敷目四角，以一粟大，密室中将息一月，日瘥。忌五辛。失明者，三十日敷之。
<strong>治目痛及泪出不止方。</strong>
削附子作蚕屎大，纳目中卧，良。
<strong>治目不明泪出方。</strong>
以乌鸡胆，临卧敷之。
<strong>治雀盲方。</strong>
地肤子（五两）决明子（一升）
上二味末之，以米饮汁和丸，食后服二十丸至三十丸，日二尽即更合，瘥止。
<strong>治雀目术。</strong>
令雀盲人至黄昏时看雀宿处，打令惊起，雀惊起乃咒曰∶紫公紫公，我还汝盲，汝还我明，如此日日暝三过作之，眼即明，曾试有验（《肘后》云删繁载支太医法）
<strong>治肝气虚寒，眼青KTKT不见物，真珠散方。</strong>
真珠（一两研）白蜜（二合）鲤鱼胆（一枚）鲤鱼脑（一枚）
上四味和合，微火煎两沸绵裹纳目中，当汁出药歇，更为之。
<strong>治目KTKT无所见方。</strong>
青羊肝一具，细切，以水一斗纳铜器中煮，以曲饼覆上，上钻两孔如人眼，正以目向就熏目，不过，再熏之。即瘥。（《千金翼》治眼暮无所见，不用曲饼）
<strong>治眼暗方。</strong>
以铜器盛大酢三四升，煎七八日，覆器湿地，取铜青一合，以三月杏白仁一升取汁，和铜青敷之，日不过三四度，大良。
<strong>又方</strong>古钱（七枚）铜青干姜石盐胡粉（各中枣大）黄连（三铢）乌头（枣核大）
蕤仁（一百十枚）菥子（枣大）细辛（五铢）酢（二合）清酒（五合）楸叶（一把取汁上十三味，治下筛，合煎，取三分去一，盛瓷器中。若燥取人乳和，敷目，慎风冷。
<strong>又方</strong>每朝含黄柏一爪甲许，使津置掌中拭目讫，以水洗之，至百日眼明。此法乃可终生行之，永除眼疾，神良。
<strong>又方</strong>柴胡（六铢）决明子（十八铢）
上二味治下筛，人乳汁和敷目。可夜书，见五色。
<strong>治眼暗方。</strong>
七月七日生苦瓠中白，绞取汁一合，以醋一升、古文钱七枚浸之，微火煎之，减半，以米许大，纳中。
<strong>治眼漠漠无所见方。</strong>
蕤仁秦皮黄连（各十八铢）萤火（七枚）决明子（一合）
上五味咀，以水八合微火煎，取三合，冷，以绵注洗目，日三度。
<strong>常服芜菁子，主轻身益气明目方。</strong>
芫菁子一升，以水四升煮，令汁尽出，曝干，复以水四升煮如前法，三煮三曝，治下筛，饮服方寸匕。（《千金翼》云百日身热疮出，不久自瘥）
<strong>明目令发不落方。</strong>
十月上巳日收槐子，纳新净瓮中，以盆密封口，三七日发封，洗去皮取子，从月一日服一枚，二日二枚，日别加计，十日服五十五枚，一月日服一百六十五枚，一年服一千九百八十枚，小月减六十枚。此药主补脑，早服之，发不白，好颜色，长生益寿。先病冷人勿服之（《肘后》云扁鹊方）。
<strong>又方</strong>牛胆中渍槐子，阴干百日，食后吞一枚，十日身轻，三十日白发再黑，至百日通神。
<strong>治目中眯不出方。</strong>
以蚕砂一粒吞之，即出。
<strong>治稻麦芒等入目中方。</strong>
取生蛴螬，以新布覆目上，持蛴螬从布上摩之，芒出着布，良。
<strong>治砂石草木入目中不出方。</strong>
以鸡肝注之。
<strong>又方</strong>以书中白鱼和乳汁，注目中。
治目中眯法。
旦起对门户跪拜云∶户门狭小，不足宿客，乃便瘥。
治目为物所伤触，青黑方。
煮羊肉令热熨，勿令过热，猪肝亦得。
治目痛不得睡方。
暮炙新青布熨，并蒸大豆袋盛枕之，夜恒令热。
目中赤痛，从内始取之阴跷。
目中痛不能视，上星主之，先取，后取天牖、风池。
青盲远视不明，承光主之。
目瞑远视KTKT，目窗主之。
目KTKT赤痛，天柱主之。
目眩无所见，偏头痛，引目外而急，颔厌主之。
目远视不明，恶风，目泪出，憎寒，头痛，目眩瞢，内赤痛，远视KTKT，无见，痒青盲无所见，远视KTKT，目中淫肤，白幕覆瞳子，巨主之。
目不明、泪出、目眩瞢，瞳子痒，远视KTKT，昏夜无见，目动，与项口参相引僻，目痛、僻戾、目不明，四白主之。
目赤目黄，颧主之。
目，水沟主之。
目痛不明，龈交主之。
目瞑身汗出，承浆主之。
青盲目、恶风寒，上关主之。
青盲，商阳主之。
KT目KTKT，偏历主之。
眼痛，下廉主之。
KT目KTKT少气，灸五里，右取左，左取右。
目中白翳，前谷主之。
目痛泣出，甚者如脱，前谷主之。
白幕覆珠子，无所见，解溪主之。
眼暗，灸大椎下，数节第十当脊中安灸二百壮，惟多为佳，至验。
肝劳邪气眼赤，灸当容百壮，两边各尔，穴在眼小近后当耳前，三阳三阴之会处，以两手按之，有上下横脉，则是与耳门相对是也。
眼急痛不可远视，灸当瞳子上入发际一寸，随年壮。穴名当阳，风翳。患右目，灸右手中指，本节头骨上五壮，如小麦大，左手亦如之。
风痒赤痛，灸人中近鼻柱二壮，仰卧灸之。
目卒生翳，灸大指节横纹三壮，在左灸右，在右灸左，良。
