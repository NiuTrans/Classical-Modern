<spanstyle= font-family:FangSong_GB2312; >（论一首，方五十五首，灸法六首）</span>
<strong>治鼻塞，脑冷，清涕出方。</strong>
通草辛夷（各半两）细辛甘遂（一作甘草）桂心川芎附子（各一两）
上七味末之，蜜丸，绵裹纳鼻中，密封塞，勿令气泄，丸如大麻子，稍加微觉小痛，捣姜为丸即愈，用白狗胆汁和之，更佳。
<strong>治鼻塞，常有清涕出方。</strong>
细辛蜀椒干姜川芎吴茱萸附子（各十八铢）桂心（一两）皂荚屑（半两）
猪膏（一升）
上九味咀，以绵裹，苦酒渍一宿，取猪膏煎，以附子色黄为度，去滓，绵裹纳鼻孔中，并摩鼻上。涕出不止，灸鼻两孔与柱齐七壮。
<strong>治鼻塞窒香膏方。</strong>
白芷川芎通草（各十八铢）当归细辛莽草（《短剧》并《翼》作薰草）辛夷（各三十铢）
上七味咀，以苦酒渍一宿，以不中水猪肪一升煎，三上三下，以白芷色黄膏成，去滓，绵沾如枣核大，纳鼻中，日三（《短剧》加桂心十八铢）。
<strong>治鼻不利香膏方。</strong>
当归薰草（《古今录验》用木香）通草细辛蕤仁（各十八铢）川芎白芷（各半两）羊髓（四两猪脂亦得）
上八味咀，以微火合煎，三上三下，白芷色黄膏成，去滓，取如小豆大，纳鼻中，日二。先患热后鼻中生赤烂疮者，以黄芩、栀子代当归、细辛。
<strong>治鼻窒，气息不通方。</strong>
小蓟一把咀，以水三升，煮取一升，分二服又方瓜蒂末少许吹鼻中，亦可绵裹塞鼻中。
又方槐叶（五升）葱白（切一升）豉（一合）
上三味，以水五升，煮取三升，分温三服。
<strong>治鼻塞多年，不闻香臭，清水出不止方。</strong>
取当道车辗过蒺藜一把，捣，以水三升煎取熟，先仰卧，使人满口含取一合汁，灌鼻中，使入不过，再度大嚏，必出一两个息肉，似赤蛹，（一方有黄连等分同煎。
<strong>治鼻方。</strong>
通草细辛附子上三味各等分末之，以蜜和，绵裹少许，纳鼻中。
<strong>又方</strong>甘遂通草细辛附子（等分上四味末之，以白雄犬胆和为丸，如枣核大，绵裹纳鼻中。辛热涕出，四五升瘥。亦治息肉。
<strong>又方</strong>炙皂荚末之如小豆，以竹管吹鼻中。
<strong>又方</strong>干姜末蜜和，塞鼻中，吹亦佳。
<strong>又方</strong>铁锁磨石，取末，以猪脂和，绵裹纳之，经日，肉出瘥。
<strong>又方</strong>以马新屎汁，仰头含满口，灌鼻中。
<strong>又方</strong>伏面临床前，以新汲冷水淋玉枕上，后以瓜蒂末，绵裹塞之。
<strong>治鼻有息肉，不闻香臭方。</strong>
瓜丁细辛上二味各等分末之，以绵裹如豆大许，塞鼻中，须臾即通。
<strong>通草散方<br/></strong>治鼻中息肉不通利。
通草（半两）矾石（一两）真珠（一两）
上三味末之，捻绵如枣核，取药如小豆，着绵头，纳鼻中，日三易之。一方有桂心、细辛各一两，同前捣末和，使之。
<strong>治鼽鼻、鼻中息肉不得息方。</strong>
矾石（六铢）藜芦（六铢）瓜蒂（二七枚）附子（十一铢）
上四味各捣筛，合和，以小竹管吹药如小豆许于鼻孔中，以绵絮塞鼻中，日再，以愈为度（《古今录验》葶苈半两）。
<strong>治鼻中息肉方。</strong>
炙皮末，绵裹塞之三日。
<strong>又方</strong>细筛釜底墨，水服之三五日。
<strong>治鼻中息肉不闻香臭方。</strong>
烧矾石末，以面脂和，绵裹着鼻中，数日息肉随药消落。
<strong>又方</strong>末瓜丁如小豆许，吹入鼻中必消，如此三数度。
<strong>又方</strong>细辛釜底墨上二味末之，水和，服方寸匕。
<strong>又方</strong>绵裹瓜蒂末塞鼻中。
<strong>治鼻中息肉梁起，羊肺散方。</strong>
羊肺（一具干之）白术（四两）苁蓉通草干姜川芎（各二两）
上六味末之，食后以米饮服五分匕，加至方寸匕。
<strong>又方</strong>通草（十三铢）真珠（六铢）矾石细辛（各一两）
上四味末之，捻绵如枣核，沾散如小豆，并绵纳鼻中，日再三。鼻中息肉，灸上星三百壮，穴在直鼻入发际一寸。
又灸挟上星两旁相去三寸，各一百壮。
<strong>治鼻中生疮方。</strong>
烧祀灶饭末，以敷鼻中。
<strong>又方</strong>烧故马绊末，敷鼻中。
<strong>又方</strong>偷孝子帽以拭之。
<strong>又方</strong>乌牛耳垢敷之。
<strong>又方</strong>以牛鼻津敷之。
<strong>又方</strong>捣杏仁乳敷之，亦烧核，压取油，敷之。
<strong>又方</strong>烧牛、狗骨灰，以腊月猪脂和，敷之。
<strong>治疳虫蚀鼻生疮方。</strong>
烧铜箸头，以醋淬之数过，取酢敷之，又以人屎灰涂之，瘥。
<strong>治鼻痛方。</strong>
常以油涂鼻内外，酥亦得。
<strong>治卒食物，从鼻中缩入脑中，介介痛不出方</strong>。
牛脂若羊脂如指头大，纳鼻中，以鼻吸取脂，须臾脂消，则物逐脂俱出也。
论曰∶鼻头微白者亡血，设令微赤非时者死，病患色白者皆亡血也。凡时行衄不宜断之，如一、二升以上，恐多者可断，即以龙骨末吹之。九窍出血者，皆用吹之。
<strong>治大便出血，及口鼻皆出血，血上胸心，气急，此是劳热所致方。</strong>
生地黄（八两）蒲黄（一升）地骨皮（五两）黄芩芍药生竹茹（各三两）
上六味咀。以水八升，煮取二升七合，分温三服。
<strong>凡吐血、衄血、溺血，皆脏气虚、膈气伤或起惊悸，治之方。</strong>
生竹皮（一升）芍药（二两）川芎当归桂心甘草（各一两）黄芩（二两）
上七味咀。以水一斗煮竹皮，减三升下药，煎取二升，分三服。
<strong>治衄血方。</strong>
伏龙肝（二枚如鸡子大）生地黄（六两）川芎（一两）桂心（三两）细辛（六铢）白芷？
上十味咀。以水三升，酒七升，煮取三升，分三服。
<strong>生地黄汤<br/>主衄方。</strong>
生地黄（八两）黄芩（一两）阿胶（二两）柏叶（一把）甘草（二两上五味咀。以水七升，煮取三升，去滓，纳胶煎取二升半，分三服。
<strong>又方</strong>生地黄三斤（切）阿胶二两蒲黄六合上三味以水五升，煮取三升，分三服。
<strong>治鼻出血不止方。</strong>
干地黄栀子甘草（等分）
上三味治下筛。酒服方寸匕，日三。如鼻疼者，加豉一合；鼻有风热者，以葱涕和服如梧子五丸。
<strong>治鼻衄方。</strong>
地黄汁五合，煮取四合，空腹服之，忌酒炙肉，且服粳米饮。
<strong>又方</strong>饮小蓟汁。
<strong>又方</strong>以冷水净漱口，含水以芦管吹二孔中，即止。
<strong>又方</strong>取乱发五两，烧作灰，以管吹鼻中枣核大。不止，益吹之，以血断止。并水服方寸匕，日三，甚者夜二。已困不识人者，服亦佳。
<strong>又方</strong>取人屎尖烧灰，水服并吹少许鼻中，止。
<strong>又方</strong>五月五日取人屎，烧作灰，冷水服五分匕。
<strong>又方</strong>以胶贴鼻头上，至顶及发际三寸，止。
<strong>又方</strong>新马屎汁灌鼻中，及饮之。
<strong>又方</strong>以湿布敷胸上。
<strong>又方</strong>淳醋和土涂阴囊上，干，易之。
<strong>又方</strong>韭根葱根取汁，悬头着一枣大纳鼻中，少时更着，两三度瘥，葱白捣汁亦得。
<strong>治鼻出血不止方。</strong>
捣楮叶汁，饮三升，大良。
<strong>又方</strong>张弓令弦向上，病儿仰卧枕，弦放，四体如常卧法，衄时痒痒，便灸足大趾节横理三毛中十壮，剧者百壮，衄不止，灸之，并治阴卵肿。
<strong>又</strong>灸风府一穴四壮，不止，又灸。
<strong>又</strong>灸涌泉二穴各百壮。
