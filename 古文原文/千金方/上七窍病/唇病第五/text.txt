<spanstyle= font-family:FangSong_GB2312; >（甲煎法二首，方二十首，灸法二首）</span>
<strong>润脾膏<br/></strong><strong>治脾热唇焦枯无润方</strong>。
生地黄汁（一升）生麦门冬（四两）生天门冬（切一升）葳蕤（四两）细辛甘草川芎白术（各二两）黄升麻（各三两）猪膏（三升）
上十一味咀，诸药苦酒淹一宿，绵裹药，临煎下生地黄汁，与猪膏共煎取膏鸣，水气尽去滓，取细细含之。
<strong>甲煎唇脂<br/>治唇裂口臭方。</strong>
先以麻捣泥，泥两口好瓷瓶，容一斗以上，各浓半寸曝令干。
甘松香（五两）艾纳香苜蓿香茅香（各一两）藿香（三两）零陵香（四两）
上六味先以酒一升，水五升相和作汤，洗香令净，切之，又以酒水各一升浸一宿，明旦纳于一斗五升乌麻油中，微火煎之，三上三下，去滓，纳上件一口瓶中，令少许不满，然后取∶
？两）丁香（一两）麝香（一两）甲香（一两）
上八味，先酒水相和作汤，洗香令净，各别捣碎，不用绝细，以蜜二升、酒一升和香，纳上件瓷瓶中令实满，以绵裹瓶口，又以竹篾交横约之，勿令香出。先掘地埋上件油瓶，令口与地平，以香瓶合覆油瓶上，令两口相当，以麻捣泥泥两瓶口际，令牢密，可浓半寸许，用糠壅瓶上，浓五寸，烧之，火欲尽，即加糠，三日三夜，勿令火绝，计糠十二石讫，停三日，令冷出之。别炼蜡八斤，煮数沸，纳紫草十二两煎之，数十沸，取一茎紫草向爪甲上研看紫草骨白，出之。又以绵滤过与前煎相和，令调，乃纳朱砂粉六两，搅令相得，少冷未凝之间，倾竹筒中纸裹筒上麻缠之，待凝冷解之，任意用之，计此可得五十挺。
<strong>甲煎口脂，治唇白无血色及口臭方。</strong>
<strong>烧香泽法</strong>
沉香甲香丁香麝香檀香苏合香薰陆香零陵香白胶香藿香甘松香泽兰上十二味各六两，胡麻油五升，先煎油令熟，乃下白胶、藿香、甘松、泽兰，少时下火，绵滤纳瓷瓶中，余八种香捣作末，以蜜和，勿过湿，纳着一小瓷瓶中令满，以绵幕口，竹十字络之。以小瓶覆大瓶上，两口相合，密泥泥之。乃掘地埋油瓶，令口与地平，乃聚干牛粪烧之，七日七夜不须急，满十二日烧之弥佳，待冷出之即成。其瓶并须熟泥匀浓一寸，曝干，乃可用，（一方用糠火烧之。
<strong>炼蜡合甲煎法</strong>
蜡（二两）紫草（二两）
上先炼蜡，令消，乃纳紫草煮之，少时候看，以紫草于指甲上研之，紫草心白即出之，下蜡，勿令凝，即倾弱一合甲煎于蜡中，均搅之讫，灌筒中，则勿触动之，冷凝乃取之，便成好口脂也。敷口面，日三。
<strong>治紧唇方。</strong>
缠白布作大灯炷如指，安斧刃上，燃炷令刃汗出，拭以敷唇上，日二三度，故青布亦佳，并治沈唇。
<strong>又方</strong>青布灰以酒服之，亦可脂和涂。
<strong>又方</strong>以蛇皮拭之，烧为灰，敷之。
<strong>又方</strong>水服蛴螬灰，良。
<strong>又方</strong>自死蝼蛄灰敷之。
<strong>又方</strong>又火炙蜡贴唇上，瘥。
<strong>又方</strong>炙松脂粘贴，瘥。
紧唇，灸虎口，男左女右。
又灸承浆三壮。
治沈唇方。
以干蛴螬烧末和猪脂，临卧敷之。
<strong>又方</strong>烧鳖甲及头，令烟尽，末敷之，日三。
治唇生疮方。
以头垢敷之，日三。
<strong>又方</strong>以胡粉敷之。
治唇边生疮，连年不瘥方。
以八月蓝叶十斤绞取汁洗，不过三日瘥。
<strong>治唇生核方。</strong>
猪屎平量一升，以水投，绞取汁，温服之。
<strong>治唇舌忽生疮方。</strong>
烧鸡屎白末，以布裹着病上，含之。
治唇黑肿、痛痒不可忍方。
取大钱四文于石上，以腊月猪脂磨取汁，涂之。
<strong>又方</strong>以竹弓弹之，出其恶血，瘥。
<strong>又方</strong>∶烧乱发及蜂房、六畜毛，作灰，猪脂和敷之，亦治沈唇。
<strong>治冬月唇干坼、血出方。</strong>
捣桃仁，以猪脂和，敷之。
治远行唇口面皴裂方。
熟煎猪脂，将行夜，常敷面卧，行万里，野宿不损。
