凡孔穴所出为井。所流为荣。所注为输。所过为源。所行为经。所入为合。
灸刺大法∶春取荥。夏取输。季夏取经。秋取合。冬取井。
肺，出少商为井，手太阴脉也。流于鱼际为荥，注于大泉为输，过于列缺为源，行于经渠为经，入于尺泽为合。
心，出于中冲为井，心包络脉也。流于劳宫为荥，注于大陵为输，过于内关为源，行于间使为经，入于曲泽为合。
又心，出于少冲为井，手少阴脉也。流于少府为荥，注于神门为输，过于通里为源，行于灵道为经，入于少海为合。
大肠，出于商阳为井，手阳明脉也。流于二间为荥，注于三间为输，过于合谷为源，行于阳溪为经，入于曲池为合。
三焦，出于关冲为井，手少阳脉也。流于液门为荥，注于中渚为输，过于阳池为源，行于支沟为经，入于天井为合。
小肠，出于少泽为井，手太阳脉也。流于前谷为荥，注于后溪为输，过于腕骨为源，行于阳谷为经，入于小海为合。
