<spanstyle= font-family:FangSong_GB2312; >（仰人十四门伏人十门侧人六门）</span>
夫病源所起，本于脏腑，脏腑之脉，并出手足，循环腹背，无所不至，往来出没，难以测量，将欲指取其穴，非图莫可预备之要。非灸不精，故《经》曰∶汤药攻其内，针灸攻其外，则病无所逃矣。方知针灸之功，过半于汤药矣。然去圣久远，学徒蒙昧，孔穴出入，莫测经源，济弱扶危，临事多惑。余慨其不逮，聊因暇隙鸠集今古名医《明堂》，以述针灸经一篇，用补私阙，庶根据图知穴，按经识分，则孔穴亲疏，居然可见矣。旧《明堂》图年代久远，传写错误，不足指南。今一根据甄权等新撰为定云尔。若根据《明堂》正经人，是七尺六寸四分之身，今半之为图，人身长三尺八寸二分。其孔穴相去亦皆半之。以五分为寸，其尺用夏家古尺，司马六尺为步，即江淮吴越所用八寸小尺是也。其十二经脉，五色作之，奇经八脉以绿色为之，三人孔穴共六百五十穴，图之于后亦睹之便令了然。仰人二百八十二穴，背人一百九十四穴，侧人一百七十四穴，穴名共三百四十九，单穴四十八名，双穴三百一名。
仰人明堂图（四门一百五十七穴内三十二穴单，一百二十五穴双）
<strong>仰人头面三十六穴远近法第二<br/></strong>头部中行，上星，在颅上直鼻中央，入发际一寸陷容豆。囟会，在上星后一寸陷者在头上去上星旁一寸半。承光，在五处后一寸，不灸。（一本言∶一寸半。）头第三行，临泣，在目上直上入发际五分陷者中。目窗，在临泣后一寸。正营，在目窗后一寸。正面部中行，神庭，在发际直鼻，不刺。素，在鼻柱端。水沟，在鼻下人中。兑端，在唇上端。龈交，在唇内齿上龈缝。承浆，在颐前下唇之下。廉泉，在颔下结喉上舌本。
面部第二行，曲差，挟神庭旁一寸半，在发际。攒竹，在眉头陷中。精明，在目内外。
巨，挟鼻旁八分直瞳子。迎香，在禾上一寸鼻孔旁。禾，在鼻孔下挟水沟旁五分。
面部第三行，阳白，在眉上一寸直瞳子。承泣，在目下七分直瞳子，不灸。四白，在目下一寸。地仓，挟口旁四分。大迎，在曲颔前一寸二分骨陷中动脉。面部第四行，本神，挟曲差旁一寸半，在发际。（一云∶直耳上，入发际四分。）丝竹空，在眉后陷中，不灸。瞳子，在目外去五分，（一名太阳，一名前关。）面部第五行，头维，在额角发际本神旁一寸半，不灸。颧，在面鼽骨下下廉陷中。上关，在耳前上廉起骨开口取之。
一名客主人。下关，在客主人下耳前动脉下空下廉，合口有空，张口则闭。颊车，在耳下曲颊端陷者中。
天突，在颈结喉下五寸宛宛中。璇玑，在天突下一寸陷中，仰而取之。华盖，在璇玑下一寸陷中，仰而取之。紫宫，在华盖下一寸六分陷中，仰而取之。玉堂，在紫宫下一寸六分陷中。膻中，在玉堂下一寸六分横直两乳间。中庭，在膻中下一寸六?
<strong>胸博第二行六穴远近法第三<br/></strong>俞府，在巨骨下去璇玑旁各二寸陷者中，仰而取之。中，在俞府下一寸六分陷中，仰卧取之。神藏，在中下一寸六分陷中，仰卧取之。灵墟，在神藏下一寸六分陷中，仰卧取之。（墟，或作墙。）神封，在灵墟下一寸六分。步廊，在神封下一寸六分陷中，仰而取之。
<strong>胸博第三行六穴远近法第四<br/></strong>气户，在巨骨下挟俞府两旁各二寸陷中，仰而取之。库房，在气户下一寸六分陷中，仰而取之。屋翳，在库房下一寸六分陷中，仰而取之。膺窗，在屋翳下一寸六分。乳中，禁不灸刺。乳根，在乳下一寸六分陷中，仰而取之。
<strong>胸博第四行六穴远近法第五<br/></strong>云门，在巨骨下挟气户两旁各二寸陷中动脉，应手举臂取之。中府，在云门下一寸。
（又云∶一寸六分。）乳上三肋间动脉，应手陷中。周荣，在中府下一寸六分陷中，仰而取之取之。食窦，在天溪下一寸六分陷中，举臂取之。
<strong>腹中第一行十四穴远近法第六<br/></strong>鸠尾，在臆前蔽骨下五分，不可灸刺。巨阙，在鸠尾下一寸。上脘，在巨阙下一寸去蔽骨三寸。中脘，在上脘下一寸。建里，在中脘下一寸。下脘，在建里下一寸。水分，在下脘下一寸，脐上一寸。脐中，禁刺。阴交，在脐下一寸。气海，在脐下一寸半。石门，在脐下二寸，女子不灸。关元，在脐下三寸。中极，在脐下四寸。曲骨，在横骨之上，中极下一寸，毛际陷中。
<strong>腹第二行十一穴远近法第七<br/></strong>幽门，在巨阙旁半寸陷中。（又心脏卷云∶挟巨阙两边相去各一寸。）通谷，在幽门下一寸。阴都，在通谷下一寸。石关，在阴都下一寸，（一名石阙。）商曲，在石关下一寸，（一名高曲。）肓俞，在商曲下一寸直脐旁各五分。中注，在肓俞下五分。四满，在中注下一寸。（肺脏卷云∶挟丹田。）气穴，在四满下一寸。（《妇人方》上卷云∶在关元左边二寸是。右边二寸，名子户。）大赫，在气穴下一寸。（肾脏卷云∶在屈骨端三寸。）
横骨，在大赫下一寸。（肾脏卷云∶名屈骨，在阴上横骨中央宛曲，和却月中央是。）
<strong>腹第三行十二穴远近法第八<br/></strong>不容，在幽门旁各一寸五分，去任脉二寸，直四肋端，相去四寸，承满，在不容下一寸。梁门，在承满下一寸。关门，在梁门下一寸，太一上。太一，在关门下一寸。滑肉门，在太一下一寸。天枢，一名长溪，去肓俞一寸半，直脐旁二寸。（脾脏卷云∶名长谷，挟脐相去五寸。一名循际。）外陵，在天枢下半寸，大巨上。大巨，在脐下一寸，两旁各二寸，长溪下二寸。水道，在大巨下三寸。归来，在水道下二寸。（《外台》作三寸。）气冲，在归来下，鼠鼷上一寸。
<strong>腹第四行七穴远近法第九<br/></strong>期门，在第二肋端，不容旁各一寸半，上直两乳。日月，在期门下五分。腹哀，在日月下一寸半。大横，在腹哀下二寸，直脐旁。（《甲乙》云∶三寸。）腹结，在大横下一寸三分。府舍，在腹结下三寸。冲门，上去大横五寸，在府舍下，横骨两端约
<strong>手太阴肺经十穴第十<br/></strong>少商，在手大指端内侧，去爪甲角，如韭叶。鱼际，在手大指本节后内侧散脉中。
大泉，在手掌后陷者中。（此即太渊也。避唐祖名，当时改正，今存此名不改，恐后人将为别是一穴。）经渠，在寸口陷者中，不可灸。列缺，在腕上一寸半，手太阴络别走阳明。孔最，在脘上七寸，手太阴也。尺泽，在肘中，约上动脉。侠白，在天府下，去肘五寸动脉。天府，在腋下三寸，不灸。会，在臂前廉，去肩头三寸。（《甲乙经》云∶此穴在肩部。《外台》属大肠。《铜人经》属三焦。）
<strong>手厥阴心主经八穴第十一<br/></strong>中冲，在手中指端，去爪甲如韭叶陷者中。劳宫，在掌中央动脉。大陵，在掌后两骨间。内关，在掌后，去腕二寸，（《外台》作五寸。）手心主络别走少阳。间使，在掌后三寸两筋间。门，在掌后，去腕五寸。（《外台》云∶去内关五寸，手厥阴也。）
曲泽，在肘内廉下陷者中，屈肘得之。天泉，在腋下二寸，举腋取之。
<strong>手少阴心经八穴第十二<br/></strong>少冲，在手小指内廉之端，去爪甲如韭叶。少府，在手小指大节后陷者中，直劳宫。
（大节，一作本节。）神门，在掌后锐骨端陷者中。阴，在掌后动脉中，去腕半寸，手少阴也。通里，在腕后一寸，手少阴络别走太阳。灵道，在掌后一寸半。少海，在肘内廉节后陷中。极泉，在腋下筋间动脉入骨。
<strong>足太阴脾经十一穴第十三<br/></strong>隐白，在足大趾端内侧，去爪甲如韭叶。
大都，在足大趾内本节后陷中。（肝脏卷云∶在足大趾本节内侧白肉际。）太白，在足大趾内侧，核骨下陷中。公孙，在足大趾本节后一寸，足太阴络别走阳明。商丘，在足内踝下微前陷中。三阴交，在内踝上八寸，骨下陷中。漏谷，在内踝上六寸，骨下陷中，太阴络。（《铜人经》云∶亦名太阴络。）地机，一名脾舍，在膝下五寸，足太阴也。
阴陵泉，在膝下内侧，辅骨下陷者中，伸足得之。血海，在膝膑上内廉白肉际二寸半。（一作三寸。）箕门，在鱼腹上筋间，动应手阴市内。
<strong>足阳明胃经十五穴第十四<br/></strong>历兑，在足大趾、次趾之端，去爪甲角如韭叶。内庭，在足大趾次趾外间。陷谷，在足大趾、次趾外间本节后，去内庭二寸。冲阳，在足跗上五寸骨间，去陷谷三寸。（一云二寸。）解溪，在冲阳后一寸半。丰隆，在外踝上八寸，足阳明络别走太阴。下廉，一名下巨虚，在上廉下三寸。条口，在下廉上一寸。三里，在膝下三寸，骨外。巨虚上廉，在三里下三寸。犊鼻，在膝膑下上，挟解大筋中。阴市，一名阴鼎，在膝上三寸，伏兔下。伏兔，在膝上六寸，不灸。髀关，在膝上伏兔后交分中。梁丘，在膝上二寸两筋间（或云三寸），足阳明也。
<strong>伏人明堂图</strong>（十门一百五穴内十六穴单，八十九穴双）
<strong>伏人头上第一行五穴远近法第一<br/></strong>后顶，在百会后一寸半。强间，在后顶后一寸半。脑户，在枕骨上，强间后一寸半，不灸。风府，在项后入发际一寸，大筋内宛宛中。不灸。喑门，在项后发际宛宛中。不灸。
<strong>头上第二行三穴远近法第二<br/></strong>玉枕，在络却后七分半，挟脑户旁一寸三分，起肉枕骨上，入发际三寸。络却，在通天后一寸半。天柱，挟项，后发际大筋外廉陷者中。
<strong>头上第三行三穴远近法第三<br/></strong>风池，在颞后发际陷中。承灵，在正营后一寸半。脑空，在承灵后一寸半，挟玉枕旁，枕骨下陷中，一名颞。
<strong>伏人耳后六穴远近法第四<br/></strong>颅息，在耳后青脉间。螈脉，在耳本鸡足青脉。不灸。完骨，在耳后入发际四分。窍阴，在完骨上枕骨下。浮白，在耳后入发际一寸。翳风，在耳后陷中，按之
<strong>脊中第一行十一穴远近法第五<br/></strong>大椎，在第一椎上陷中。陶道，在大椎下节间。身柱，在第三椎下节间。神道，在第五椎下节间。至阳，在第七椎下节间。筋缩，在第九椎下筋间。脊中，在第十一椎下节间。不灸。悬枢，在第十三椎下节间。命门，在第十四椎下节间。腰俞，在第二十一椎下节间。长强，在脊端。
<strong>脊中第二行二十一穴远近法第六<br/></strong>大杼，在项后第一椎下，两旁各一寸半陷中。风门，一名∶热府，在第二椎下，两旁各一寸半。肺俞，在第三椎下，两旁各一寸半，对乳引绳度之。心俞，在第五椎下，两旁各一寸半。膈俞，在第七椎下，两旁各一寸半。肝俞，在第九椎下，两旁各一寸半。
（一云∶在椎节中。）胆俞，在第十椎下，两旁各一寸半。脾俞，在第十一椎下，两旁各一寸半。脾俞无定所，随四季月应病，即灸藏输是脾穴。胃俞，在第十二椎下，两旁各一寸半。三焦俞，在第十三椎下，两旁各一寸半。肾俞，在第十四椎下，两旁各一寸半。大肠俞，在第十六椎下，两旁各一寸半。小肠俞，在第十八椎下，两旁各一寸半。膀胱俞，在第十九椎下，两旁各一寸半。中膂俞，在第二十椎下，两旁各一寸半。白环俞，在第二十一椎下，两旁各一寸半。上，在第一空，腰髁下一寸，挟脊两旁。次，在第二空，挟脊陷中。中，在第三空，挟脊陷中。下，在第四空，挟脊陷中。会阳，在阴尾骨两旁。
<strong>脊中第三行十三穴远近法第七<br/></strong>附分，在第二椎下，附项内廉两旁各三寸。魄户，在第三椎下，两旁各三寸。神堂，在第五椎下，两旁各三寸。，在肩膊内廉，挟第六椎下，两旁各三寸。膈关，在第七椎下，两旁各三寸。魂门，在第九椎下，两旁各三寸。（《外台》作十椎下。）阳纲，在第十椎下，两旁各三寸。（《外台》作十一椎。）意舍，在第十一椎下，两旁各三寸。
（《外台》作九椎下。）胃仓，在第十二椎下，两旁各三寸。肓门，在第十三椎下，两旁各三寸。志室，在第十四椎下，两旁各三寸。胞肓，在第十九椎下，两旁各三寸。秩边，在第二十一椎下，两旁各三寸。
<strong>手少阳三焦经十七穴远近法第八<br/></strong>关冲，在手小指、次指之端，去爪甲角如韭叶。液门，在手小指、次指间陷者中。
中渚，在小指，次指本节后间陷者中。阳池，在手表腕上陷者中。外关，在腕后二寸陷中，手少阳络别走心主。支沟，在腕后三寸，两骨间陷者中。会宗，在腕后三寸空中，手少阳也。三阳络，在臂上大交脉支沟上一寸。不刺。四渎，在肘前五寸，外廉陷者中。天井，在肘后外大骨后一寸，两筋间陷者中，屈肘得之。清冷泉，在肘上三寸，伸肘举臂取之。（泉，一作渊。）消泺，在肩下臂外，开腋斜肘分下行。天宗，在秉风后大骨下陷者中。（《外台》属小肠经。）俞，挟肩后大骨下胛上廉陷下。肩外俞，在肩胛上廉，去脊三寸陷者中。肩中俞，在肩胛内廉，去脊二寸陷者中。曲垣，在肩中央曲胛陷者中，按之应手痛。
<strong>手太阳小肠经九穴远近法第九<br/></strong>少泽，在手小指端外侧，去爪甲一分陷中。前谷，在手小指外侧本节前陷中。后溪，在手小指外侧本节后陷中。腕骨，在手外侧腕前，起骨下陷中。阳谷，在手外侧腕中，锐骨之下陷中。养老，在手踝骨上一空，在后一寸陷中，手太阳也。支正，在五寸，手太阳络别走少阴。小海，在肘内大骨外，去肘端五分。肩贞，在肩曲胛下，两骨解间，肩后陷中。（《外台》在三焦经。）
<strong>足太阳膀胱经十七穴远近法第十<br/></strong>至阴，在足小趾外侧，去爪甲角如韭叶。通谷，在足小趾外侧，本节前陷中。束骨，在足小趾外侧，本节后陷中。京骨，在足外侧，大骨下赤白肉际陷中。申脉，阳跷所生，在外踝下陷中，容爪甲。金门，在足外踝下陷中。一名∶关梁。足太阴也。仆参，一名∶安耶，在足跟骨下陷中。昆仑，在足外踝后，跟骨上陷中。承山，一名∶鱼腹，一名伤山，一名肉柱。在兑肠下分肉间陷者中。飞扬，一名∶厥阳，在外踝上七寸。足太阳络别走少阳。承筋，一名肠，一名直肠。在胫后，从脚跟上七寸，中央陷中。不刺。合阳，在膝约中央下三寸。委中，在中央，约纹中动脉。委阳，在足太阳之前，少阳之后，出于中，外廉两筋间，扶承下六寸。浮，在委阳上一寸，展足得之。扶承，一名肉，一名阴关，一名皮部。在尻臀下股阴下纹中。（一云∶尻臀下横纹中。）殷门，在肉下六寸。
<strong>侧人明堂图</strong>（六门共八十七穴双）
<strong>侧人耳颈二十穴远近法第一<br/></strong>颔厌∶在曲周颞上廉。悬颅，在曲周颞中。悬厘，在曲周颞下廉。天冲，在耳上如前三寸。率谷，在耳上入发际一寸半。曲鬓，在耳上发际曲隅陷中。角孙，在耳廊中间，开口有空。和，在耳前兑发下动脉。耳门，在耳前起肉当耳缺。听会，在耳前陷中，张口得之。听宫，在耳中，珠子大如赤小豆。天容，在耳下曲颊后。天牖，在颈筋缺盆上，天容后，天柱前，完骨下，发际上一寸。缺盆，在肩上横骨陷中。扶突，在气舍后一寸半。天窗，在曲颊下扶突后，动应手陷中。天鼎，在颈缺盆直扶突曲颊下一寸，人迎后。人迎，在颈大脉应手，挟结喉旁，以候五脏气。不灸。水突，在颈大筋前，直人迎下，气舍上。（一本水突在曲颊下一寸近后。）气舍，在颈直人迎挟天突陷中。
<strong>侧胁十穴远近法第二<br/></strong>章门，一名∶长平，在大横纹外，直脐季肋端。京门，在监骨腰中季肋本挟脊。
带脉，在季肋下一寸八分。五枢，在带脉下三寸。一云∶在水道下一寸半。维道，在章门下五寸三分。居，在长平下八寸三分，监骨上。泉腋，在腋下三寸宛宛中，举臂得之。（中风卷云∶腋门在腋下攒毛中。一名泉腋，即渊腋是也。）大包，在泉腋下三寸。辄筋，在腋下三寸，复前行一寸着胁。天池，在乳后一寸，腋下着肋直腋撅肋侧人
<strong>手阳明大肠经二十穴远近法第三<br/></strong>商阳，在手大指，次指内侧，去爪甲角如韭叶。二间，在手大指、次指本节前内侧陷者中。三间，在手大指、次指本节后内侧陷者中。合谷，在手大指、次指歧骨间。阳溪，在腕中上侧，两筋间陷中。偏历，在腕后三寸，手阳明络别走太阴。温溜，在腕后小士五寸，大士六寸，手阳明也。下廉，在辅骨下，去上廉一寸。上廉，在三里下一寸。三里，在曲池下二寸，按之肉起，兑肉之端。曲池，在肘后转屈肘曲骨之中。肘，在肘大骨外廉陷中。五里，在肘上行向里大脉中，不刺。臂，在肘上七寸肉端。
肩，在肩端上，斜举臂取之。秉风，挟天外，肩上，后举臂有空。肩井，在肩上陷解中缺盆上大骨前。天，在肩缺盆中，上毖骨之际陷者中。肩，在肩端两骨间。
（脉极篇云∶在肩外头近后，以手按之在解宛宛中。《外台》名扁骨。）巨骨，在肩端上行，两叉骨间陷中。
<strong>足少阳胆经十五穴远近法第四<br/></strong>窍阴，在足小趾、次趾之端，去爪甲如韭叶。（前伏人门，耳后穴，一名窍阴。）侠溪，在足小趾、次趾歧间本节前。地五会，在足小趾、次趾本节后。不灸。临泣，在足小趾本节后间陷中，去侠溪一寸半。丘墟，在足外踝，如前陷者中，去临泣三寸。付阳，在外踝上三寸，太阳前少阳后筋骨间。悬钟，一名∶绝骨，在外踝上三寸动者中，足三阳络。阳辅，在外踝上，辅骨前，绝骨端三分，去丘墟七寸。光明，在足外踝上五寸，足少阳络别走厥阴。外丘，在外踝上七寸，足少阳也。少阳所生。阳交，一名别阳，一名足阳维，在外踝上七寸，斜属三阳分肉间。（一本云∶踝上三寸。）阳陵泉，在膝下一寸，外廉陷中。关阳，在阳陵泉上三寸，犊鼻外。（一本云∶关陵。）中渎，在髀骨外，膝上五寸分肉间。环跳，在髀枢中。
<strong>足厥阴肝经十一穴远近法第五<br/></strong>大敦，在足大趾端，去爪甲如韭叶及三毛中。行间，在足大趾间动应手陷中。太冲，在足大趾本节后二寸。（或云∶一寸半陷中。）中封，在足内踝前一寸，仰足取之，伸足乃得。蠡沟，在足内踝上五寸，足厥阴络别走少阳。中，在内踝上七寸骨中，与少阴相值。一名中都。膝关，在犊鼻下三寸陷中，足厥阴也。（《甲乙》《铜人经》云∶二寸。《甲乙》又以中为厥阴。）曲泉，在膝辅骨下，大筋上小筋下陷中，屈膝乃得。阴包，在膝上四寸，股内廉，两筋间。五里，在阴廉下二寸。阴廉，在羊矢下，去气冲二寸动脉。
<strong>足少阴肾经十一穴远近法第六<br/></strong>涌泉，一名地冲，在足心陷中，屈足卷趾宛宛中。（肝脏卷云∶在脚心大趾下大筋。）然谷，一名∶龙泉，在足内踝前，起大骨下陷者中。（《妇人方》上卷云∶在内踝前直下一寸。）
太溪，在足内踝后跟骨上，动脉陷中。大钟，在足跟后冲中，足少阴络别走太阳。水泉，在大溪下一寸，内踝下，足少阴也。照海，阴跷脉所生，在足内踝下。复溜，一名∶
昌阳，一名∶伏白，在足内踝上二寸陷中。交信，在内踝上二寸，少阴前，太阴后廉，筋骨间。筑宾，在内踝上分中。阴谷，在膝内辅骨之后，大筋之下，小筋之上，按之应手，屈膝得之。会阴，一名屏翳，在大便前小便后，两阴间。
