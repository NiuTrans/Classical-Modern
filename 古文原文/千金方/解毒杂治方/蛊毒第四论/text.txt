<spanstyle= font-family:FangSong_GB2312; >（论一首六条方二十首）</span>
论曰∶蛊毒千种，种种不同，或下鲜血，或好卧暗室，不欲光明，或心性反常，乍嗔乍喜，或四肢沉重，百节酸痛，状貌说不可尽。亦有得之三年乃死，急者一月或百日即死。其死时，皆从九孔中或于胁下肉中出去，所以出门常须带雄黄、麝香、神丹诸大辟恶药，则百蛊、猫鬼、狐狸、老物精魅永不敢着人。养生之家大须虑此。俗亦有灸法，国中蛊于心下捺便大炷灸一百壮，并主猫鬼亦灸得愈。又当足小趾尖上灸三壮，当有物出。酒上得者有酒出，饭上得者有饭出，肉菜上得者有肉菜出，即愈，神验，皆于灸疮上出。
凡中蛊毒，令人心腹绞痛，如有物啮，或吐下血皆如烂肉，若不即治，蚀人五脏尽乃死矣，欲验之法，当令病患唾水。沉者是蛊，不沉者非蛊也。
凡人患积年，时复大便黑如漆，或坚或薄或微赤者，是蛊也。
凡人忽患下血，以断下方治更增极者，此是中盅者也。凡卒患血痢或赤或黑，无有多少，此皆是蛊毒。粗医以断痢药处之，此大非也。
世有拙医，见患蛊胀者，遍身肿满，四肢如故，小便不甚涩，以水病治之。延日服水药，经五十余日望得痊愈，日复增加，奄至殒殁，如此者不一。学人当细寻方意，消息用之，万不失一。医方千卷，不尽其理，所以不可一一备述。
凡人中蛊，有人行蛊毒以病患者，若服药知蛊主姓名，当使呼唤将去。若欲知蛊主姓名者，以败鼓皮烧作末，饮服方寸匕，须臾自呼蛊主姓名者，可语令去则愈。又以蛇涎合作蛊药着饮食中，使人得瘕病。此一种积年乃死，疗之各自有药。江南山间人有此，不可不信之。
<strong>太上五蛊丸<br/></strong><strong>治百蛊，吐血伤中，心腹结气，坚塞咽喉，语声不出，短气欲死，饮食不下，吐逆上气，去来无常，状如鬼祟，身体浮肿，心闷烦疼寒战，梦与鬼交狐狸作魅，卒得心痛，上叉胸胁痛如刀刺，经年累岁，着床不起，悉主之方。</strong>
雄黄椒目巴豆莽草芫花真珠（即丹砂。《外台》作木香）鬼臼矾石藜芦（各四分）附子（五分）獭肝（一分）蜈蚣（二枚）斑蝥（三十枚）
上十三味为末，蜜和更捣二千杵，丸如小豆，先食饮服一丸。余密封勿泄药气，十丸为一剂。如不中病，后日增一丸，以下痢为度，当下蛊种种，状貌不可具述，下后七日将息，服一剂，三十年百病尽除，忌五辛。
<strong>太乙追命丸<br/>治百病，若中恶气，心腹胀满，不得喘息，心痛积聚胪胀疝瘕，宿食不消，吐逆呕，寒热瘰蛊毒，妇人产后余疾方。</strong>
蜈蚣（一枚）丹砂（即真珠）附子矾石（一作石）雄黄藜芦鬼臼（各一分）巴豆（二分）
上八味，为末，蜜丸如麻子，一服二丸，日一服，伤寒一二日服一丸，当汗出，绵裹两丸塞耳中。下利服一丸，一丸塞下部。蛊毒服二丸，在外膏和摩病上。在膈上吐，在膈下利，有治人得药杂蛊方∶
斑蝥（六枚）桂心藜芦（各如指大）釜月下土（如弹丸大）
上四味，治下筛，水服一钱匕下，虫蛇虾蟆蜣螂毒俱出。
<strong>万病丸<br/></strong>治蛊疰，四肢浮肿，肌肤消索，咳逆腹大如水状，死后转易家人。一名蛊胀方。（《小品》名雄黄丸。）
雄黄巴豆莽草鬼臼（各四两）蜈蚣（三枚）
上五味，为末，蜜和捣三千杵，丸如小豆，密封勿泄气，宿勿食，平旦空腹服一丸，一炊久不知，更加一丸，当先下清水，次下虫长数寸，及下蛇，又下鸡子或白如膏，下后作葱豉粥补之，百种暖将息。
治中蛊毒，腹内坚如石，面目青黄，小便淋沥，病变无常处方。（《肘后》、《古今录验》俱云∶用铁精、乌鸡肝和丸，如梧子，酒服三丸，日再。甚者不过十日。《千金》用后汤，疑误。）
羊皮（方五寸）犀角芍药牡丹黄连（各一两）荷（四两半）栀子仁（七枚）
上七味，咀，以水九升，煮取三升，分三服。（葛氏、崔氏俱无牡丹、芍药、栀子，有？
<strong>犀角丸<br/>治蛊毒百病，腹暴痛飞尸恶气肿方。</strong>
犀角（屑）鬼臼（屑）桂心（末）羚羊角屑（各四钱匕）天雄莽草真珠（即丹砂）雄黄（各一两）贝子（五枚，烧）蜈蚣（五节）巴豆（五十枚）麝香射罔（各如鸡子黄大，一枚）
上十三味，为末，蜜丸如小豆，服一丸，日二，含咽，不知少增之。卒得腹满蜚尸，服如大豆许二丸。若恶气肿，以苦酒和涂上，绛囊盛药系左臂，辟不祥鬼疰蛊毒。可以备急。
<strong>治蛊毒方∶</strong>
茜根荷根（各三两）
上二味，咀，以水四升，煮取二升，顿服。（《肘后》云∶治中蛊吐血，或下血如烂肝者，自知蛊主姓名）。
<strong>又方</strong>皮灰乱发灰（各一方寸匕）生麻子汁（五升）桃根皮（向阳者）槲树背阴白皮（各五两）
上五味，先煮桃根、槲皮取浓汁一升，和麻子汁、发灰等令匀，患人宿少食，旦服一大升，须臾着盆中，以鸡翎吐水中如牛涎犊胎，及诸虫并出。
<strong>又方</strong>槲树背阴白皮一大握长五寸，水三升，煮取一升，空腹服即吐虫出，亦治中蛊下血。
<strong>又方</strong>皮灰水服方寸匕，亦出虫。
<strong>又方</strong>大戟斑蝥五月五日桃白皮（各四分。《必效方》云∶取东引者火烘之。）
上三味，治下筛，旦空腹以水一钟，服八捻。用二指相着如开，顿服之。若指头相离取药太过，恐能损人。（《肘后方》云∶服枣核大不瘥，十日更一服。《必效方》云∶服半方寸匕？
治蛇蛊方（蛇毒入菜果中，食之令人得病，名曰蛇蛊）∶
大豆末以酒渍，绞取汁，服半升。
治诸热毒或蛊毒，鼻中及口中出血，医所不治方∶
取人屎尖七枚烧作火色，置水中研之，顿服即愈，亦解百毒时气热病之毒，服极神验。
<strong>治蛊吐下血方∶</strong>
榉皮（广五寸，长一尺）芦荻根（如足大趾，五寸。《短剧方》用蔷薇根）
上二味，咀，以水二升，煮取一升，顿服，极下蛊。
<strong>治中蛊下血，日数十行者方∶</strong>
巴豆（二七枚）芫青藜芦附子矾石（各二分）
上五味，为末，别治巴豆，合和相得，以绵裹药如大豆许，纳下部中，日三瘥。
<strong>又方</strong>苦瓠一枚，以水二升，煮取一升，稍稍服之，当下蛊及吐虾蟆，蝌蚪之状，一月后乃尽。（《肘后方》云∶用苦酒二升煮。）
<strong>八物茜根汤<br/>治下血状如鸡肝，腹中绞痛难忍者方。</strong>
茜根升麻犀角（各三两）桔梗黄柏黄芩（各二两）地榆白荷（各四两）
上八味，咀，以水九升，煮取二升半，分三服，此蛊利血用之。
<strong>又方</strong>桔梗犀角（等分）
上二味，为末，酒服方寸匕，日三。不能自服，绞口与之，药下心中当烦，须臾自静，有顷下，服至七日止，可食猪脾脏自补养。治蛊下血如鸡肝，日夜不解欲死者，皆可用。
<strong>治肠蛊，先下赤后下黄白沫，连年不瘥者方∶</strong>
牛膝一两捶散切，以醇清酒一升渍一宿，平旦空腹服之，再服便愈。
<strong>北地太守酒<br/>治万病蛊毒风气寒热方。</strong>
乌头甘草芎黄芩桂心藜芦附子（各四两）白蔹桔梗半夏前胡麦门冬柏子仁（各六两）
上十三味，咀，以曲十斤，秫米一斛，如酝酒法，药以绢囊盛之，沉于瓮底，酒熟去糟，还取药滓，以青布袋盛，沉着酒底，泥封，秋七日，冬十日，夏五日。空腹服一合，日三，以知为度。因药有毒，故以青布盛之。服勿中止。二十日大有病出，其状如漆。五十日即悉愈。妇人年五十，被病连年，腹中积聚，冷热不调，时时切痛绕脐绞急，上气胸满，二十余年，服药二七日，所下四五升即愈。又有女人病偏枯绝产，服二十日，吐黑物大如刀带，长三尺许，即愈，其年生子。又有女人小得癫病，服十八日，出血二升半愈。有人被杖，崩血内瘀，卧着九年，服药十三日，出黑血二三升愈。有人耳聋十七年，服药三十五日，鼻中出血三升，耳中出黄水五升而愈。古方云∶熹平二年，北地太守臣光上，然此偏主蛊毒。
有人中蛊毒者，服无不愈。极难瘥者，不过二七日。所有效莫不备出。曾有一女人年四十余，偏枯羸瘦不能起，长卧床枕，耳聋一无所闻，两手不收，已经三载。余为合之，遂得平复如旧。有人中蛊毒而先患风，服茵芋酒伤多，吐出蛊数十枚遂愈，何况此酒而不下蛊也。嘉其功效有异常方，故具述焉。
