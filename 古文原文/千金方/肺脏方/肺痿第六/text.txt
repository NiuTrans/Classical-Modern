<spanstyle= font-family:FangSong_GB2312; >（论一首方四首）</span>
论曰∶寸口脉数，其人病咳，口中反有浊唾涎沫出，何也？师曰∶此为肺痿之病。何从得之？师曰∶病热在上焦，因咳为肺痿，或从汗出，或从呕吐，或从消渴小便利数，或从便难，数被驶药下，重亡津液，故得肺痿。又寸口脉不出而反发汗，阳脉早索阴脉不涩，三焦踟蹰，入而不出，阴脉不涩，身体反冷，其内反烦，多唾唇燥，小便反难，此为肺痿。伤于津液，便如烂瓜下如豚脑，但坐发汗故也。其病欲咳不得咳，咳出干沫，久久小便不利，其脉平弱。肺痿吐涎沫而不咳者，其人不渴必遗溺，小便数。所以然者，上虚不能制下故也。
此为肺中冷，必眩。师曰∶肺痿咳唾，咽燥欲饮者自愈。自张口者短气也。
<strong>甘草干姜汤<br/></strong><strong>温脏治肺痿，多涎唾，小便数，肺中冷，必眩不渴（若渴者属消渴症，）不咳，上虚下不能制溲方。</strong>
甘草（四两）干姜（二两）
上二味咀，以水三升，煮取一升半，去滓，分二服。服此汤已小温覆之。（《集验》、《肘后》有大枣十二枚。
<strong>甘草汤<br/></strong>治肺痿涎唾多，出血，心中温温液液方（《翼方》名温液汤）。
甘草二两咀，以水三升，煮取一升半，去滓，分三服。
<strong>生姜甘草汤<br/>治肺痿咳唾涎沫不止，咽燥而渴方。</strong>
生姜（五两）甘草（四两）人参（三两）大枣（十二枚）
上四味咀，以水七升，煮取三升，去滓，分三服。
<strong>麻黄汤<br/>治肺胀咳而上气，咽燥而喘，脉浮者，心下有水方。</strong>
麻黄芍药生姜（仲景用干姜）细辛桂心（各三两）半夏五味子（各半斤）石膏（四两）
上八味咀，以水一斗，煮取三升，分三服（仲景名小青龙加石膏汤，用甘草二两，为九味。）
