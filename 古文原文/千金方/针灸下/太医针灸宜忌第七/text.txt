论曰∶凡云孔穴主对者，穴名在上，病状在下，或一病有数十穴，或数病共一穴，皆临时斟酌作法用之。其有须针者，即针刺以补泻之，不宜针者，直尔灸之。然灸之大法，但其孔穴与针无忌，即下白针若温针讫，乃灸之，此为良医。其香港脚一病，最宜针之。若针而不灸，灸而不针，皆非良医也。针灸而药，药不针灸，亦非良医也，但恨下里间知针者鲜耳，所以学人深须解用针，燔针、白针皆须妙解，知针、知药固是良医。
