<spanstyle= font-family:FangSong_GB2312; >（论一首脉四首）</span>
论曰∶膀胱者，主肾也，耳中是其候也。肾合气于膀胱。膀胱者，津液之府也，号水曹掾，名玉海，重九两二铢，左回叠积上下纵广九寸，受津液九升九合，两边等。应二十四气，鼻空在外，膀胱漏泄。
黄帝问曰∶夫五脏各一名一形，肾乃独两何也？岐伯对曰∶膀胱为腑，有二处、肾亦二形应左肾合膀胱，右肾合三焦。
左手关后尺中阳绝者，无膀胱脉也。病苦逆冷，妇人月使不调，旺月则闭。男子失精，尿有余沥，刺足少阴经，治阴。在足内踝下动脉是也。
右手关后尺中阳绝者，无子户脉也。病苦足逆寒，绝产，带下，无子，阴中寒，刺足少阴经，治阴。
左手关后尺中阳实者，膀胱实也。病苦逆冷，胁下邪气相引痛，刺足太阳经，治阳。在足小趾外侧，本节后陷中。
右手关后尺中阳实者，膀胱实也。病苦小腹满引腰痛，刺足太阳经，治阳。
病先发于膀胱者，背膂筋痛，小便闭五日之肾，小腹腰脊痛，胫酸，一日之小肠胀，一日之脾，闭塞不通，身痛体重。二日不已，死。冬鸡鸣，夏下晡，（一云日夕）。
膀胱病者，小腹偏肿而痛，以手按之，则欲小便而不得，肩上热。若脉陷，及足小趾外侧及胫踝后皆热。若脉陷，取委中。
膀胱胀者，小腹满而气癃。
肾前受病，传于膀胱，肾咳不已，咳则遗溺。
厥气客于膀胱，则梦游行。
肾应骨，密理浓皮者，三焦膀胱浓。粗理薄皮者，三焦膀胱薄。腠理疏者，三焦膀胱缓急皮而无毫毛者，三焦膀胱急。毫毛美而粗者，三焦膀胱直。稀毫毛者，三焦膀胱结也。
扁鹊云∶六腑有病彻面形，肾膀胱与足少阴太阳为表里。膀胱总通于五脏，所以五脏有疾即应膀胱，膀胱有疾即应胞囊。伤热则小便不通，膀胱急尿苦黄赤，伤寒则小便数清白，或发石水，根在膀胱，四肢小，其腹独大也。（方见治水篇中）。
骨绝不治，齿黄落，十日死。
足太阳之脉，起于目内上额交巅上。其支者，从巅至耳上角。其直者，从巅入络脑还出别下项，循肩膊内挟脊抵腰中，入循膂络肾属膀胱。其支者，从腰中下会于后阴，下贯臀入中。其支者，从膊内左右别下贯胂，（一作髋），过髀枢，循髀外后廉，下合中以下贯内出外踝之后，循京骨至小趾外侧是也。动则病冲头痛，目似脱，项似拔，脊痛腰似折，髀不可以曲（一作回），如结，如裂，是为踝厥。是主筋所生病者，痔疟狂癫疾，头脑项痛，目黄泪出、鼽衄，项背腰尻脚皆痛，小趾不用，盛者则人迎大再倍于寸口。虚者则人迎反小于寸口也。
