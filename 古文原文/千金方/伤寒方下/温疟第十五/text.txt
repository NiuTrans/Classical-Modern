<spanstyle= font-family:FangSong_GB2312; >（论一首方三十一首灸刺法十九首禳疟法一首符二首）</span>
论曰∶夫疟者皆生于风，夏伤于暑，秋为疟也。问曰∶疟先寒而后热者何也？对曰∶夫寒者阴气也，风者阳气也，先伤于寒而后伤于风，故先寒而后热也，病以时作，名曰寒疟。问曰∶先热而后寒者何也？对曰∶先伤于风而后伤于寒，故先热而后寒也，亦以时伤，名曰温疟。其但热而不寒者，阴气先绝，阳气独发，则少气烦闷，手足热而欲呕，名曰瘅疟。
问曰∶夫病温疟与寒疟，而皆安舍，舍于何脏？对曰∶温疟者，得之冬中于风寒，气藏于骨髓之中，至春则阳气独发，邪气不能自出，因遇大暑，脑髓铄，肌肉消，腠理发泄，因有所用力，邪气与汗皆出，此病邪气先藏于肾，其气先从内出之于外也。如是则阴虚而阳盛，盛则病矣。衰则气复反入，入则阳虚，虚则寒矣。故先热而后寒，名曰温疟。问曰∶瘅疟何如？对曰∶瘅疟者，肺素有热，气盛于身，厥逆上冲，中气实而不外泄。因有所用力，腠理开，风寒舍于皮肤之内分肉之间，发则阳气盛，阳气盛而不衰则病矣。其气不及于阴，故但热而不寒，气内藏于心而外舍于分肉之间，令人消烁脱肉，故命曰瘅疟。夫疟之旦发也，阴阳之且移也，必从四肢始也。阳已伤阴从之，故气未并，先其时一食顷用细左索紧束其手足十指，令邪气不得入，阴气不得出，过时乃解。
夫疟脉自弦也，弦数者多热，弦迟者多寒，弦小紧者可下之，弦迟者可温之。若脉紧数者可发汗，针灸之。脉浮大者吐之瘥。脉弦数者风发也，以饮食消息止之。
疟岁岁发至三岁，或连月发不解者，以胁下有痞也。治之不得攻其痞，但得虚其津液。
先其时发其汗，服汤已，先小寒者引衣自覆，汗出小便利即愈。疟者，病患形瘦，皮上必粟起也。病疟以月一日发，当以十五日愈。设不瘥当月尽解也，今不愈当云何？师曰∶此病结为瘕名曰疟母，急当治之。
<strong>鳖甲煎丸<br/>主治方。</strong>
成死鳖（十二斤治如食法，《要略》作鳖甲三两）半夏人参大戟（各八铢）瞿麦阿胶紫葳（一作紫菀）牡丹皮石苇干姜大黄浓朴桂心海藻（《要略》作赤硝）葶苈蜣螂（各十二铢）蜂窝桃仁芍药（各一两）乌羽（烧，一作乌扇）黄芩（各十八铢）虫虻虫（各三十铢《要略》作鼠妇）柴胡（一两半）
上二十四味为末，取灶下灰一斗，清酒一斛五斗，以酒渍灰，取酒煮鳖甲尽烂泯泯如漆，绞去滓，下诸药煎为丸，如梧子大，未食服七丸，日三。（仲景方无大戟海藻多赤硝。）
<strong>柴胡栝蒌根汤<br/>治疟而发渴者方。</strong>
柴胡（八两）黄芩人参甘草生姜（各三两）大枣（十二枚）栝蒌根（四两）
上七味咀，以水一斗二升煮取六升，去滓，煎取三升，温服一升，日三。
<strong>蜀漆散<br/>多寒者牡疟也，治之方。</strong>
蜀漆云母龙骨（等分）
上三味治，下筛，先未发一炊顷，以酢浆服半钱，临发服一钱。温疟加蜀漆半分。云母烧三昼夜。
<strong>牡蛎汤<br/>牡疟者多寒治之方。</strong>
牡蛎麻黄（各四两）甘草（二两）蜀漆（三两，无以恒山代之。
上四味先洗蜀漆三过去腥，咀，以水八升煮蜀漆、麻黄得六升，去沫，乃纳余药煮取三升，饮一升，即吐出，勿复饮之。
有瘅疟者，阴气孤绝，阳气独发而脉微，其候必少气烦满，手足热欲呕，但热而不寒。
邪气内藏于心，外舍于分肉之间，令人消烁脱肉也。
有温疟者，其脉平无寒时，病六七日，但见热也，其候骨节疼烦时呕，朝发暮解，暮发朝解，名温疟。
<strong>白虎加桂汤<br/>治之方。</strong>
石膏（一斤）知母（六两）甘草（二两）粳米（六合）
上四味咀，以水一斗二升煮米烂去滓，加桂心三两煎取三升，分三服，覆令汗，先寒发热汗出者愈。
<strong>麻黄汤<br/>治疟须发汗方。</strong>
麻黄栝蒌根大黄（各四两）甘草（一两）
上四味咀，以水七升煮取二升半，分三服，未发前食顷一服，临发一服，服后皆浓覆服汗。
<strong>治疟或间日发者或夜发者方∶</strong>
恒山竹叶（各一两）秫米（一百粒）石膏（八两）
上四味咀，以水八升铜器中渍药，露置星月下高净处，横刀其上，明日取药，于病患房中以铜器缓火煎取三升，分三服，清旦一服，未发前食顷一服，临发一服，三服讫，静室中卧，莫共人语，当一日勿洗面手及漱口，勿进食，取过时不发乃澡洗进食，并用药汁涂五心胸前头面，药滓置头边，曾用神效。（《救急方》用乌梅二七枚）
<strong>又方</strong>先作羊肉面饼饱食之，并进少酒随所能，令欣欣有酒气入密室中，燃炭火浓覆取大汗即瘥。
<strong>又方</strong>烧黑牛尾头毛作灰，酒服方寸匕，日三。
<strong>恒山丸<br/>治疟说不可具方。</strong>
恒山知母甘草大黄（各十八铢）麻黄（一两）
上五味为末，蜜和丸，如梧子大，未食服五丸，日二，不知渐增，以瘥为度。《肘后》无大黄。
<strong>又方</strong>治疟经数年所不瘥者，两剂瘥，一月以来一剂瘥方。
恒山三两为末，为鸡子白和，并手丸如梧子大，置铜器中。于汤中煮令熟杀腥气则止，以竹叶饮服二十丸，欲吐但吐至发令得三服，时早可断食，而晚不可断食，可竹叶汁煮糜少食之。
<strong>栀子汤<br/></strong>治同前。
栀子（十四枚）秫米（十四粒）恒山（三两）车前叶（二七枚，炙干）
上四味咀，以水九升煮取三升，分三服，未发一服，发时一服，发后一服，以吐利四五行为度，不止，冷饭止之。
<strong>又方</strong>恒山（三两）乌贼骨升麻鳖甲附子（各一两）
上五味咀，绢袋盛，以酒六升渍之，小令近火转之，一宿成一服，一合比发可数服或吐下。
治疟方∶鳖甲（方寸，炙）乌贼骨（二寸）附子（炮）甘草（各一两）恒山（二两）
上五味咀，以酒二升半渍之，露一宿，明日涂五心手足过发时，疟断。若不断可饮一合许瘥。
<strong>治疟无问新久者方∶</strong>
小便（一升半）蜜（三匕）
上二味煮三沸，顿服，每发日平旦时服，自至发勿食，重者渐退不过三服瘥。
<strong>又方</strong>车前子鼠尾草（各一虎口）
上二味以水五升煮取二升，未发前服尽。
<strong>又方</strong>马鞭草汁五合，酒三合，分三服。
<strong>又方</strong>捣莨菪根烧为灰，和水服一合，量人大小强弱用之。
<strong>又方</strong>瓜蒂二七枚，捣水渍一宿服之。
<strong>又方</strong>常以七月上寅日采麻花为末，酒服方寸匕。
<strong>蜀漆丸<br/>治劳疟并积劳寒热发有时似疟方。</strong>
蜀漆麦冬知母白薇地骨皮升麻（各三十铢）甘草鳖甲乌梅肉葳蕤（各一两）恒山（一两半）石膏（二两）豉（一合）
上十三味为末，蜜和丸，如梧子大，饮服十丸，日再，服之稍稍加至二三十丸，此神验，无不瘥也。（一方加光明砂一两）
<strong>乌梅丸<br/>治寒热劳疟，形体羸瘦，痰结胸中，食饮减少，或因行远，久经劳役，患之积年不瘥方。</strong>
乌梅肉豆豉（各一合）升麻地骨皮柴胡前胡鳖甲恒山（各一两）元参肉苁蓉百合蜀漆人参知母桂心（各半两）桃仁（八十一枚）
上十六味为末，蜜丸，空心煎细茶下三十丸，日二服，老少孩童量力通用无所忌。
<strong>治劳疟积时不断，众治无效方∶</strong>
生长大牛膝一握，切，以水六升煮取二升，分再服。第一服取未发前食顷，第二服取临发时。
<strong>大五补汤<br/>治时行后变成瘴疟方。</strong>
人参白术茯苓甘草干地黄黄当归芍药（各三两）芎远志桔梗（各二两）桂心（三十铢）竹叶（五两）大枣（二十枚）生枸杞根生姜（各一斤）半夏麦冬（各一升）
上十八味咀，以水三斗煮竹叶、枸杞取二斗，次纳诸药煎取六升，分六服，一日一夜令尽。
<strong>鲮鲤汤<br/>治乍寒乍热，乍有乍无，山瘴疟方。</strong>
鲮鲤甲（十四枚）鳖甲乌贼骨（各一两）恒山（三两）附子（一枚）
上五味咀，以酒三升渍一夕，发前稍稍啜饮勿绝吐之，兼以涂身，断食，过时乃食饮。
<strong>乌梅丸<br/></strong><strong>治肝邪热为疟，令人颜色苍苍，气息喘闷，战掉状如死者，或久热劳微动如疟，积年不瘥方。</strong>
乌梅肉蜀漆鳖甲葳蕤知母苦参（各一两）恒山（一两半）石膏（二两）香豉（一合）甘草细辛（各十八铢）
上十一味为末，蜜丸如梧子大，酒服十丸，日再，饮服亦佳。
<strong>治心热为疟不止，或止后热不歇，乍来乍去，令人心烦，甚欲饮清水反寒，多不甚热者方∶</strong>
甘草（一两）蜀漆（三两）恒山鳖甲（各四两）石膏（五两）香豉（一合）栀子乌梅（各三十枚）竹叶（切，二升）
上九味咀，以水九升煮取三升，分三服。
<strong>恒山丸<br/></strong>治脾热为疟，或渴或不渴，热气内伤不泄，令人病寒，腹中痛，肠中鸣，汗
恒山（三两）甘草（半两）知母鳖甲（各一两）
上四味为末，蜜丸如梧子，未发前酒服十丸，临发时一服，正发时一服。
<strong>恒山汤<br/>治肺热痰聚胸中，来去不定转而为疟其状令人心寒，甚则发热，热间则善惊，如有所见者方。</strong>
恒山（三两）甘草（半两）秫米（三百二十粒）
上三味咀，以水七升煮取三升，分三服，至发时令三服尽。
<strong>又方治肾热发为疟，令人凄凄然，腰脊痛宛转，大便难，目然，身掉不定，手足寒方。</strong>
恒山（三两）乌梅（三七枚）竹叶（切，一升）香豉（八合）葱白（一握）
上五味咀，以水九升煮取三升，分三服，至发令尽。
<strong>藜芦丸<br/>五脏并有疟候，六腑则无，独胃腑有之。胃腑疟者，令人且病也，善饥而不能食，食而支满腹大治之方。</strong>
藜芦恒山皂荚牛膝（各一两）巴豆（三十枚）
上五味，先熬藜芦、皂荚、色黄合捣为末，蜜和丸，如小豆大，旦服一丸，正发时一丸，一日勿饱食。（《肘后》无恒山、牛膝）
<strong>刺灸法<br/></strong>肝疟刺足厥阴见血。心疟刺手少阴。脾疟刺足太阴。肺疟刺手太阴阳明。肾疟刺足少阴太阳。胃疟刺足太阴阳明，横脉出血。凡灸疟必先问其病之所先发者，先灸之，从头项发者，于未发前预灸大椎尖头，渐灸过时止。从腰脊发者灸肾俞百壮。从手臂发者灸三间。疟灸上星及大椎至发时令满百壮，灸艾柱如黍米粒，俗人不解，取穴务大柱也。觉小异即灸百会七壮，若后更发又七壮，极难愈者不过三灸，以足踏地，以线围足一匝，中折，从大椎向百会灸，线头三七壮，炷如小豆状。又灸风池二穴三壮。凡一切疟无问远近，正仰卧以线量两乳间，中屈，从乳向下灸，度头随年壮，男左女右。五脏一切诸疟灸尺泽七壮，穴在肘中约上动脉是也。诸疟而脉不见者，刺十指间出血，血去必已，先视身之赤如小豆者尽取之。疟刺足少阴血出愈。疟上星主之，穴在鼻中央直发际一寸陷容豆是也，灸七壮，先取，后取天牖、风池。疟日西而发者临泣主之，穴在目上入发际五分陷者，灸七壮。疟实则腰背痛，虚则鼽衄，飞扬主之，穴在外踝上七寸，灸七壮。疟多汗腰痛不能俯仰，目如脱项如拔昆仑主之，穴在足外踝后跟骨上陷中，灸三壮。
<strong>禳疟法<br/></strong>未发前抱大雄鸡一头着怀中，时时惊动令鸡作声立瘥。
<strong>治疟符<br/></strong>疟小儿父字石拔，母字石锤，某甲（着患疟人姓名，）患疟人窃读之曰，一切天地山水城隍、日月五星皆敬灶君，今有一疟鬼小儿骂灶君作黑面奴，若当不信，看文书急急如律令。
上件符必须真书，前后各留白纸一行，拟着灶君额上，瓦石压之，不得压字上，勿令人近符。若得专遣一人看符大好，亦勿令灰土敷符上，致使字不分明出见，着符次第如后。若明日日出后发，须令人夜扫灶君前及额上，令净至发，日旦，令患人整衣帽立灶前读符，使人自读必须分明，读符勿错一字，每一遍若别人读一遍，患人跪一拜，又以手捉患人一度。
若患人自读，自捉衣振云人姓某甲，如此是凡三遍读三拜了，以净瓦石压两角，字向上着灶额上，勿令压字上。若疟日西发具如上法三遍读符，至午时更三遍，读如上法。如夜发，日暮更三遍读并如上法，其灶作食亦得，勿使动此符。若有两灶，大灶上着符，若有露地灶，屋里灶上着，只有露灶根据法着之，仍须手捉符，其符法如后。若有客患会须客经停过三度发三度委曲着符如上法，符亦云客姓名患疟，乞拘录疟鬼小儿如下。凡治久患者，一着符一渐瘥，亦可五度着符，如始可全瘥，又须手把符如下。
王良符，张季伯书之，急急如律令。
上王良符根据法长卷两手握，念佛端坐，如须行动检校插着胸前，字头向上。
上二符各根据法一时用，不得阙一符。万一不瘥，但得一发轻，后发日更读即瘥，一一仔细根据法，若字参差即不瘥。
