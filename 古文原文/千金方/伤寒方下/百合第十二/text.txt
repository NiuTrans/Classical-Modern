<spanstyle= font-family:FangSong_GB2312; >（论二首方七首）</span>
论曰∶百合病者，谓无经络百脉一宗悉致病也。皆因伤寒虚劳，大病已后不平复，变成斯病。其状恶寒而呕者，病在上焦也，二十三日当愈。其状腹满、微喘、大便坚，三四日一大便，时复小溏者，病在中焦也，六十三日当愈。其状小便淋沥难者，病在下焦也，三十三日当愈。各随其证以治之。百合之为病令人意欲食，复不能食，或有美时，或有不用闻饮食臭时，如有寒其实无寒，如有热其实无热，常默默欲卧复不得眠，至朝口苦小便赤涩，欲行复不能行，诸药不能治，治之即剧吐利，如有神灵所为也。百合病身形如和其脉微数，其候每溺时即觉头痛者，六十日乃愈。百合病候之溺时头不觉痛，淅淅然寒者四十日愈。百合病候之溺时觉快，然但觉头眩者二十日愈。百合病证，其人或未病而预见其候者，或已病四五日而出，或一月二十日后见其候者，治之善误也，根据证治之。
论曰∶百合病见在于阴而攻其阳，则阴不得解也，复发其汗为逆也。见在于阳而攻其阴，则阳不能解也，复下之其病不愈。（《要略》云，见于阳者以阳法救之，见于阴者以阴法解之。见阳攻阴复发其汗，此为逆其病，难治。见阴攻阳乃复下之，此亦为逆其病难治。）
<strong>百合知母汤<br/>治百合病已经发汗后更发之方。</strong>
百合（七枚，擘）知母（三两）
上二味，以泉水先洗渍百合一宿，当沫出水中，明旦去水。取百合更以泉水二升煮取一升置之。复取知母切，以泉水二升煮取一升，汁合和百合汁中，复煮取一升半，分再服，不瘥更根据法合服。
<strong>百合滑石代赭汤<br/>治百合病下后更发者方。</strong>
百合（七枚，擘）滑石（三两）代赭（一两）
上三味，先以泉水渍百合一宿，明旦去水，更以泉水二升煮百合取一升，去滓。又以水二升煮余二味，取一升，纳百合汁，如前法复煎取一升半，分再服。
<strong>百合鸡子汤<br/>治百合病已经吐后更发者方。</strong>
以百合七枚擘渍一宿去汁，以泉水二升煮取一升，取鸡子黄一枚纳汁中，搅令调，分再
<strong>百合地黄汤<br/>治百合病始不经发汗吐下，其病如初者方。</strong>
以百合七枚擘，渍一宿去汁，以泉水二升煮取一升，纳生地黄汁一升，复煎取一升半，分再服，大盒饭去恶沫为验也。
<strong>治百合病经月不解变成渴者方∶</strong>
百合根一升，以水一斗渍一宿，以汁先洗病患身，后食白汤饼，勿与盐豉也，渴不瘥，可用栝蒌根并牡蛎等分为散，饮服方寸匕，日三。
<strong>治百合病变而发热者方∶</strong>
百合根（一两，干）滑石（三两）
上二味治，下筛，饮服方寸匕，日三，当微利，利止勿复服，热即除。（一本云治百合病
<strong>治百合病变腹中满痛者方∶</strong>
但取百合根随多少，熬令黄色，捣筛为散，饮服方寸匕，日三，满消痛止。
