<spanstyle= font-family:FangSong_GB2312; >（脉八首方四首灸法一首）</span>
<strong>肾实热<br/></strong>左手尺中神门以后脉阴实者，足少阴经也。病苦舌燥咽肿，心烦咽干，胸胁时痛，喘咳汗出，小腹胀满，腰背强急，体重骨热，小便赤黄，好怒好忘，足下热疼，四肢黑，耳聋，名曰肾实热也。（《脉经》云∶肾实热者，病者膀胱胀闭，小腹与腰脊引痛。）
右手尺中神门以后脉阴实者，足少阴经也。病苦痹身热心痛，脊胁相引痛，足逆热烦，名曰肾实热也。
<strong>泻肾汤<br/>治肾实热小腹胀满，四肢正黑，耳聋，梦腰脊离解及伏水等气急方。</strong>
芒硝茯苓黄芩（各三两）生地汁菖蒲（各五两）磁石（八两，碎如雀头）大黄（一升？
上十味咀，以水九升，煮七味取二升半，去滓，下大黄纳药汁中更煮，减二三合，去大黄，纳生地汁，微煎一二沸，下芒硝，分为三服。
<strong>治肾热好怒好忘，耳听无闻，四肢满急，腰背转动强直方∶</strong>
柴胡茯神（《外台》作茯苓）黄芩泽泻升麻杏仁大青芒硝（各二两）磁石（四两）羚羊角（一两）地黄淡竹叶（各一升）
上十二味咀，以水一斗，煮取三升，去滓，下芒硝，分为三服。
<strong>治肾热，小便黄赤不出，出如栀子汁，或如黄柏汁，每欲小便茎头即痛方∶</strong>
榆白皮（切）冬葵子（各一升）车前草（切，一升）滑石（半斤碎）子芩通草瞿麦（各三两）石苇（四两）
上八味咀，以水二斗，先煮车前草取一斗，去滓，澄清，取九升，下诸药，煮取三升五合，去滓，分四服。
<strong>肾膀胱俱实<br/></strong>左手尺中，神门以后，脉阴阳俱实者，足少阴与太阳经俱实也。病苦脊强反抑戴眼，气上抢心，脊痛不能自反侧，名曰肾与膀胱俱实也。
右手尺中，神门以后，脉阴阳俱实者，足少阴与太阳俱实也。病苦癫疾，头重与目相引，痛厥欲走，反眼，大风多汗，名曰肾与膀胱俱实也。
<strong>肾虚寒<br/></strong>右手尺中，神门以后，脉阴虚者，足少阴经也。病苦心中闷，下重足肿不可以按地，名曰肾虚寒也。
右手尺中，神门以后，脉阴虚者，足少阴经也。病苦足胫小弱，恶寒，脉代绝时不至，足寒，上重下轻，行不可按地，小腹胀满，上抢胸痛引胁下，名曰肾虚寒也。
<strong>治肾气虚寒阴痿，腰脊痛，身重缓弱，言音混浊，阳气顿绝方∶</strong>
苁蓉白术巴戟天麦冬茯苓甘草牛膝五味子杜仲（各八两）车前子干姜（各五两）生地（五斤）
上十二味治下筛，食后酒服方寸匕，日三。
<strong>治肾风虚寒方∶</strong>
灸肾俞百壮，对脐两边向后挟脊相去各一寸五分。
<strong>肾膀胱俱虚<br/></strong>右手尺中，神门以后，脉阴阳俱虚者，足少阴与太阳经俱虚也。病苦小便利，心痛背寒，时时小腹满，名曰肾膀胱俱虚也。
右手尺中，神门以后，脉阴阳俱虚者，足少阴与太阳经俱虚也。病苦心痛，若下重不自收篡反出，时时苦洞泄，寒中泄，肾与心俱痛，名曰肾膀胱俱虚也。
