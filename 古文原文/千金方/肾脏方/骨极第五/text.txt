<spanstyle= font-family:FangSong_GB2312; >（论一首方一首灸法二首）</span>
论曰∶骨极者，主肾也。肾应骨，骨与肾合。又曰∶以冬遇病为骨痹，骨痹不已，复感于邪，内舍于肾，耳鸣见黑色，是其候也。若肾病则骨极，牙齿苦痛，手足疼，不能久立，屈伸不利，身痹脑髓酸。以冬壬癸日中邪伤风，为肾风。风历骨，故曰骨极。若气阴，阴则虚，虚则寒，寒则面肿垢黑，腰脊痛不能久立，屈伸不利。其气衰则发堕齿槁，腰背相引而痛，痛甚则咳唾甚。若气阳，阳则实，实则热，热则面色隐曲，膀胱不通，牙齿脑髓苦痛，手足，耳鸣色黑，是骨极之至也。须精别阴阳，审其清浊，知其分部，视其喘息。善治病者，始于皮肤筋脉，即须治之。若入脏腑，则半死矣。
扁鹊云∶骨绝不治，而切痛，伸缩不得，十日死。骨应足少阴，少阴气绝则骨枯。发无泽，骨先死矣。
<strong>三黄汤<br/>治骨极，主肾热病，则膀胱不通，大小便闭塞，颜焦枯黑，耳鸣虚热方。</strong>
大黄（切，别渍水一升）黄芩（各三两）栀子（十四枚）甘草（一两）芒硝（二两）
上五味咀，以水四升，先煮黄芩、栀子、甘草，取一升五合，去滓，下大黄，又煮两沸，下芒硝，分三服。
<strong>灸法<br/></strong>腰背不便，筋挛痹缩，虚热闭塞，灸第二十一椎，两边相去各一寸五分，随年壮。
小便不利，小腹胀满虚乏，灸小肠俞，随年壮。
