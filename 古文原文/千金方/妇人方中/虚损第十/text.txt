<spanstyle= font-family:FangSong_GB2312; >（论一首五条方二十首）</span>
论曰∶妇人非只临产须忧，至于产后，大须将慎，危笃之至，其在于斯。勿以产时无他，乃纵心恣意，无所不犯。犯时微若秋毫，感病广于嵩岱，何则？产后之病，难治于余病也。妇人产讫，五脏虚羸，惟得将补，不可转泻。若其有病，不须药。若行药，转更增虚，就中更虚，向生路远。所以妇人产后百日以来，极须殷勤，忧畏勿纵心犯触及即便行房。
若有所犯，必身反强直，犹如角弓反张，名曰蓐风，则是其犯候也。若似角弓，命同转烛，凡百女人，宜好思之。苟或有微不慎，戏笑作病，一朝困卧，控告无所。纵多出财宝，遍处求医，医者未必解此。纵得医来，大命已去，何处追寻。学人于此一方，大须精熟，不可同于常方耳。特忌上厕便利，宜室中盆上佳。
凡产后满百日，乃可合会，不尔至死，虚羸百病滋长，慎之。
凡妇人皆患风气，脐下虚冷，莫不由此，早行房故也。
凡产后七日内恶血未尽，不可服汤，候脐下块散，乃进羊肉汤，痛甚切者，不在此例。
后两三日消息可服泽兰丸，比至盈月，丸尽为佳。不尔虚损，不可平复也。全极消瘦，不可救者，服五石泽兰丸。凡在蓐，须服泽兰丸补之，服法必七日外，不得早服也。
凡妇人因暑月产乳，取凉太多，得风冷，腹中积聚，百病竞起，迄至于老，百方治不能瘥，桃仁煎主之。出蓐后服之，妇人纵令无病，每至秋冬，须服一两剂，以至年内，常将服之佳。
<strong>四顺理中丸<br/></strong>产讫可服此方。
甘草人参白术干姜（各一两）
上四味为末，蜜和丸如梧子大，服十丸，稍增至二十丸，新生脏虚，所以养脏气也。
<strong>桃仁煎<br/></strong>治妇人产后百疾，诸气补益悦泽方。
桃仁一千二百枚，捣令细熟，以上好酒一斗五升，研滤三四遍，如作麦粥法，以极细为佳，纳长颈瓷瓶中，密塞以面封之，纳汤中煮一伏时不停火，亦勿令火猛，使瓶口常出在汤上，无令沉没，熟讫出，温酒服一合，日再服，虽丈夫亦可服也。
<strong>石斛地黄煎<br/></strong>治妇人虚羸短气、胸逆满闷。风气方。
石斛甘草紫菀（各四两）桃仁（半升）桂心（二两）大黄（八两）麦门冬（二升）茯苓（一斤）生地黄汁醇酒（各八升）
上十味为末，于铜器中炭火上熬，纳鹿角胶一斤，耗得一斗，次纳饴三斤，白蜜三升和调，更于铜器中釜上煎，微耗，以生竹搅，无令着，耗令相得，药成先食酒服，如弹子一丸，日三，不知稍加至二丸。一方用人参三两。
<strong>地黄羊脂煎<br/></strong>治妇人产后欲令肥白，饮食平调方。
生地黄汁（一斗）生姜汁白蜜（各五升）羊脂（二斤）
上四味，先煎地黄，令得五升，次纳羊脂合煎，减半，纳姜汁复煎，令减，合蜜着铜器中。
<strong>地黄酒<br/></strong>治产后百病。未产前一月，当预酿之。产讫，蓐中服之方。
地黄汁（一升）好曲（一斗）好米（二升）
上三味，先以地黄汁渍曲令发，准家法酝之，至熟，封七日，取清服之，常使酒气相接，勿令断绝，慎蒜、生冷，酢滑猪鸡鱼，一切妇人皆须忌之。但夏三月热不可合，春秋冬并得合服地黄，并滓纳米中炊合用之。一石、十石一准此，一升为率。先服羊肉当归汤，三剂，乃服之佳。
<strong>羊肉汤<br/></strong>治产后虚羸，喘乏，自汗出，腹中绞痛方。
肥羊肉（去脂三斤）当归（一两，姚氏用葱白）桂心（二两）甘草（二两）芎（三两《子母秘录》作豉一升）芍药（《子母秘录》作葱白）生姜（各四两）干地黄（五两）
上八味，咀，以水一斗半先煮肉，取七升，去肉，纳余药，煮取三升，去滓，分三服，不瘥重作（《翼方》有葱白一斤。《子母秘录》有胸中微热加黄芩、麦门冬各一两，头痛加石膏一两，中风加防风一两，大便不利加大黄一两，小便难加葵子一两，上气咳逆加五味子一两。）
<strong>猪肾汤<br/></strong>治产后虚羸，喘乏，乍寒乍热，如疟状，名蓐劳方。
猪肾（去脂，剖一具）香豉（绵裹）白粳米葱白（各一斗）
上四味，以水三斗，煮取五升，去滓，任情服之，不瘥更作（《广济方》有人参、当归各
<strong>羊肉黄汤<br/></strong>治产后虚乏补益方。
羊肉（三斤）黄（三两）大枣（三十枚）茯苓甘草当归桂心麦门冬干地黄上十味，咀，以水二斗煮羊肉，取一斗，去肉，纳诸药，煎取三升，去滓，分三服，日三。
<strong>鹿肉汤<br/></strong>治产后虚羸劳损补乏方。
鹿肉（四斤）干地黄甘草芎（各三两）黄芍药麦门冬茯苓（各二两）
人参当归生姜（各二两）半夏（一升）大枣（二十枚）
上十三味，咀，以水二斗五升，煮肉，取一斗三升，去肉，纳药，煎取五升，去滓，分四服，日三夜一。
<strong>獐骨汤<br/></strong>治产后虚乏，五劳七伤，虚损不足，脏腑冷热不调方。
獐骨（一具）远志黄芍药干姜防风茯苓浓朴（各三两）当归橘皮甘草独活芎（各二两）桂心生姜（各四两）
上十五味，咀，以水三斗煮獐骨，取二斗，去骨，纳药煎取五升，去滓分五服。
<strong>当归芍药汤<br/></strong>治产后虚损，逆害饮食方。
当归（一两半）芍药人参桂心生姜干地黄甘草（各一两）大枣（二十枚）
上八味，咀，以水七升，煮取三升，去滓，分三服，日三。
<strong>杏仁汤<br/></strong>治产后气虚方杏仁橘皮白前人参（各三两）苏叶半夏（各一升）桂心（四两）生姜（十两）麦门冬（一两）
上九味，咀，以水一斗二升煮取三升半，去滓，分五服。
治妇人产后上气，奔豚、积劳、脏气不足，胸中烦躁，关元以下如怀五千钱状方∶
浓朴桂心当归细辛芍药石膏桔梗（各三两）甘草黄芩泽泻（各二两）吴茱萸（五两，《千金翼》作大黄）干地黄（四两）干姜（一两）
上十三味，咀，以水一斗二升，煮取三升，去滓，分三服，服三剂佳。
<strong>乳蜜汤<br/></strong>治产后七伤，虚损，少气不足，并主肾劳寒冷补气方。
牛乳（七升，无则用羊乳）白蜜（一升半）当归人参独活（各三两）大枣（二十枚）
上八味，咀，诸药以乳蜜中煮取三升，去滓，分四服。
<strong>五石汤<br/></strong>治产后虚冷七伤，时寒热，体痛乏力，补肾，治百病方。
紫石英钟乳白石英赤石脂石膏茯苓白术桂心芎甘草（各二两）薤白（六两）人参当归（各三两）生姜（八两）大枣（二十枚）
上十五味，五石并为末，诸药各咀，以水一斗二升，煮取三升六合，去滓，分六服。若中风，加葛根、独活各二两，下痢加龙骨一两。
<strong>三石汤<br/></strong>主病如前方。
紫石英生姜当归人参甘草（各二两）白石英钟乳（各二两半）茯苓干地黄上十二味，三石为末，咀诸药，以水一斗二升煮取三升，去滓，分四服。若中风，加葛根四两。
<strong>内补黄汤<br/></strong>治妇人七伤，身体疼痛，小腹急满，面目黄黑，不能饮食并诸虚乏不足，少气，心悸不安方。
黄当归芍药干地黄半夏（各三两）茯苓人参桂心远志麦门冬甘草五味子白术泽泻（各二两）干姜（四两）大枣（三十枚）
上十六味，咀，以水一斗半，煮取三升，去滓，一服五合，日三夜一服。
<strong>吴茱萸汤<br/></strong>治产后虚羸，盗汗，涩恶寒方。
吴茱萸三两，以清酒三升渍一宿，煮如蚁鼻沸，减得二升许，半分之顿服一升，日再，间日再作服。亦治产后腹中疾痛。
<strong>猪膏煎<br/></strong>治产后体虚，寒热自汗出方。
猪膏生姜汁白蜜（各一升）清酒（五合）
上四味，煎令调和，五上五下，膏成随意以酒服方寸匕，（当炭火上熬）。
<strong>鲤鱼汤<br/></strong>治妇人体虚，流汗不止，或时盗汗方。
鲤鱼（二斤）豉葱白（切，各一升）干姜桂心（各二两）
上五味，咀四物，以水一斗煮鱼，取六升，去鱼，纳诸药，微火煮取二升，去滓，分二服。取微汗即愈，勿用生鱼。
<strong>桂枝加附子汤<br/></strong>治产后风虚，汗出不止，小便难，四肢微急，难以屈伸者方。
桂枝芍药生姜（各三两）甘草（一两半）附子（二枚）大枣（十二枚）<br/>上六味，咀，以水七升，煎取三升，分三服。
