<spanstyle= font-family:FangSong_GB2312; >（方十一首）</span>
<strong>薤白汤<br/></strong>治产后胸中烦热逆气方。
薤白半夏甘草人参知母（各二两）石膏（四两）栝蒌根（三两）麦门冬（半升）
上八味，咀，以水一斗三升，煮取四升，去滓，分五服，日三夜二，热甚即加石膏、知母各一两。
<strong>竹根汤<br/></strong>治产后虚烦方。
甘竹根细切一斗五升，以水二斗，煮取七升，去滓，纳小麦二升，大枣二十枚，复煮麦熟三四沸，纳甘草一两，麦门冬一升，汤成去滓，服五合，不瘥更服取瘥。短气亦服之。
<strong>人参当归汤<br/></strong>治产后烦闷不安方。
人参当归麦门冬干地黄桂心（各一两）大枣（二十枚）粳米（一升）芍药（四两）淡竹叶（三升）
上九味，咀，以水一斗二升，先煮竹叶及米，取八升，去滓，纳药煮取三升，去滓，分三服。若烦闷不安者，当取豉一升，以水三升煮取一升，尽服之，甚良。
<strong>甘竹茹汤<br/></strong>治产后内虚、烦热短气方。
甘竹茹（一升）人参茯苓甘草（各一两）黄芩（三两）
上五味，咀，以水六升，煮取二升，去滓，分三服，日三。
<strong>知母汤<br/></strong>治产后乍寒乍热，通身温壮，胸心烦闷方。
知母（三两）芍药黄芩（各二两）桂心甘草（各一两）
上五味，咀，以水五升，煮取二升半，分三服。
一方不用桂心加生地。
<strong>竹叶汤<br/></strong>治产后心中烦闷不解方。
生淡竹叶麦门冬（各一升）甘草（二两）生姜茯苓（各三两）大枣（十四枚）小麦（五合）
上七味，咀，以水一斗，先煮竹叶、小麦，取八升，纳诸药，煮取三升，去滓，分三服。若心中虚悸者，加人参二两。其人食少无谷气者，加粳米五合。气逆者加半夏二两。
<strong>淡竹茹汤<br/></strong>治产后虚烦，头痛、短气欲绝，心中闷乱不解方。
生淡竹茹（一升）麦门冬小麦（各五合）甘草（一两）生姜（三两，《产宝》用干葛）
上六味，咀，以水一斗煮竹茹、小麦，取八升，去滓，纳诸药，煮取一升，去滓，分二服，羸人分作三服，若有人参入一两，若无人参，纳茯苓一两半亦佳。人参、茯苓皆治心烦闷及心虚惊悸，安定精神，有则为良，无自根据方服一剂，不瘥更作。若气逆者加半夏二两。
<strong>赤小豆散<br/></strong>治产后虚烦，不能食，虚满方。
赤小豆三七枚，烧作末，以冷水和，顿服之良。
<strong>蒲黄散<br/></strong>治产后烦闷方。
蒲黄以东流水和方寸匕，服极良。
<strong>蜀漆汤<br/></strong>治产后虚热往来，心胸烦满，骨节疼痛及头痛壮热，晡时辄甚，又如微疟方。
蜀漆叶桂心甘草黄芩（各一两）黄（五两）知母芍药（各二两）生地黄（一斤）
上八味，咀，以水一斗，煮取三升，分三服。治寒热不伤人。
<strong>芍药汤<br/></strong>治产后虚热头痛方。
白芍药干地黄牡蛎（各五两）桂心（三两）
上四味，咀，以水一斗，煮取二升半，去滓，分三服，日三。此汤不伤损人，无毒，亦治腹中拘急痛。若通身发热，加黄芩二两。
