<spanstyle= font-family:FangSong_GB2312; >（方二十八首）</span>
<strong>干地黄汤<br/></strong>治产后恶露不尽，除诸疾，补不足方。
干地黄（三两）芎桂心黄当归（各二两）人参防风茯苓细辛芍药甘草（各一两）
上十一味咀，以水一斗，煮取三升，去滓，分三服，日再夜一。
<strong>桃仁汤<br/></strong>治产后往来寒热、恶露不尽方。
桃仁（五两）吴茱萸（二升）黄当归芍药（各三两）生姜醍醐（百炼酥）柴胡（各八两）
上八味咀，以酒一斗，水二升，合煮取三升，去滓，适寒温，先食服一升，日三。
<strong>泽兰汤<br/></strong>治产后恶露不尽，腹痛不除，小腹急痛，痛引腰背，少气力方。
泽兰当归生地黄（各二两）生姜（三两）甘草（一两半）芍药（一两）大枣（十枚）
上七味咀，以水九升，煮取三升，去滓，分三服，日三。堕身欲死，服亦瘥。
<strong>甘草汤<br/></strong>治产乳余血不尽，逆抢心胸，手足逆冷，唇干腹胀短气方。
甘草芍药桂心阿胶（各三两）大黄（四两）
上五味咀，以东流水一斗煮取三升，去滓，纳阿胶令烊，分三服，一服入腹中，面即有颜色，一日一夜尽此三升，即下腹中恶血一二升，立瘥。当养之如新产者。
<strong>大黄汤<br/></strong>治产后恶露不尽方。
大黄当归甘草生姜牡丹芍药（各三两）吴茱萸（一升）
上七味咀，以水一斗，煮取四升，去滓，分四服，一日令尽。加人参二两，名人参大黄汤。
<strong>柴胡汤<br/></strong>治产后往来寒热，恶露不尽方。
柴胡生姜（各八两）桃仁（五十枚）当归黄芍药（各三两）吴茱萸（二升）
上七味咀，以水一斗三升，煮取三升，去滓，先食服一升，日三。（《千金翼》以清酒一斗煮。）
<strong>蒲黄汤<br/></strong>治产后余疾，有积血不去，腹大短气，不得饮食，上冲胸胁，时时烦愦逆满，手足疼，胃中结热方。
蒲黄（半两）大黄芒硝甘草黄芩（各一两）大枣（三十枚）
上六味咀，以水五升，煮取一升，清朝服至日中。下若不止，进冷粥半盏即止。若不下，与少热饮自下。人羸者半之。（《千金翼》名大黄汤而无芒硝）
<strong>铜镜鼻汤<br/></strong>治产后余疾，恶露不除，积聚作病，血气结搏，心腹疼痛方。
铜镜鼻（十八铢，烧末）大黄（二两半）芍药干地黄芎干漆芒硝（各二两）
乱发（鸡子大，烧）大枣（三十枚）
上九味咀，以水七升，煮取二升二合，去滓，纳发灰，铜镜鼻末，分三服。
<strong>小铜镜鼻汤<br/></strong>治如前状方。
铜镜鼻（十铢，烧末）大黄甘草黄芩芒硝干地黄（各二两）桃仁（五十枚）
上七味咀，以酒六升，煮取三升，去滓，纳镜鼻末，分三服。亦治遁尸心腹痛，及三十六尸疾。
<strong>栀子汤<br/></strong>治产后儿生处空，流血不尽，小腹绞痛方。
栀子三十枚，以水一斗，煮取六升，纳当归、芍药各二两，蜜五合，生姜五两，羊脂一两，于栀子汁中煎取二升，分三服，日三。
<strong>生地黄汤<br/></strong>治产后三日至七日腹中余血未尽，绞痛强满，气息不通方。
生地黄（五两）生姜（三两）大黄芍药茯苓细辛桂心当归甘草黄芩（各一两半）大枣（二十枚）
上十一味咀，以水八升，煮取二升半，去滓，分三服，日三。
<strong>大黄干漆汤<br/></strong>治新产后有血，腹中切痛方。
大黄干漆干地黄桂心干姜（各二两）
上五味咀，以水三升，清酒五升，煮取三升，去滓，温服一升，血当下。若不瘥，明旦服一升，满三服，病无不瘥。
<strong>麻子酒<br/></strong>治产后血不去方。
麻子五升捣，以酒一斗，渍一宿，明旦去滓，温服一升，先食服。不瘥，夜服一升，当吐下。忌房事一月，将养如初产法。
<strong>升麻汤<br/></strong>治产后恶物不尽，或经一月、半岁、一岁方。
升麻三两，以清酒五升渍，煮取二升，去滓，分再服，当吐下恶物，勿怪，良。
<strong>治产后恶血不尽，腹中绞刺痛不可忍方∶</strong>
大黄黄芩桃仁（各三两）桂心甘草当归（各二两）芍药（四两）生地黄（六两）
上八味咀，以水九升，煮取二升半，去滓，食前分三服。
<strong>治产后漏血不止方∶</strong>
露蜂房败船茹上二味等分作灰，取酪若浆服方寸匕，日三。
又方大黄（三两）芒硝（一两）桃仁水蛭虻虫（各三十枚）甘草当归（各二两）
上八味咀，以水三升、酒二升合煮，取三升，去滓，分三服，当下血。
<strong>治产后血不可止者方∶</strong>
干菖蒲三两，以清酒五升渍，煮取三升，分再服，即止。
<strong>治产后恶血不除，四体并恶方∶</strong>
续骨木二十两，破如算子大，以水一斗，煮取三升，分三服。相去如人行十里久，间食粥，或小便数，或恶血下即瘥。此木得三遍煮。
<strong>治产后下血不尽，烦闷腹痛方∶</strong>
羚羊角（烧成炭，刮取三两）芍药（二两，熬令黄）枳实（一两，熬令黄）
上三味治下筛，煮水作汤，服方寸匕，日再夜一，稍加至二匕。
<strong>又方</strong>鹿角烧成炭，捣筛，煮豉汁，服方寸匕，日三夜再，稍加至二匕，不能用豉清煮水作汤服之。
<strong>又方</strong>捣生藕取汁饮二升，甚验。
<strong>又方</strong>生地黄汁一升，酒三合和，温顿服之。
<strong>又方</strong>赤小豆捣散，取东流水和服方寸匕，不瘥更作。
治产后血瘕痛方∶古铁一斤，秤锤、斧头、铁杵亦得，炭火烧令赤，纳酒五升，稍热服之神妙。
<strong>治妇人血瘕，心腹积聚，产乳余疾绝生，小腹坚满，贯脐中热，腰背痛，小便不利，大便难，不下食，有伏虫，胪胀痈疽肿，久寒留热，胃脘有邪气方∶</strong>
半夏（一两六铢）石膏藜芦牡蒙苁蓉（各十八铢）桂心干姜（各一两）乌喙（半两）巴豆（六十铢，研如膏）
上九味为末，蜜丸如小豆，服二丸，日三。及治男子疝病。
<strong>治妇人血瘕痛方∶</strong>
干姜乌贼鱼骨（各一两）
上二味治下筛，酒服方寸匕，日三。
又方末桂心温酒服方寸匕，日三。
