论曰∶考诸经方往往有脚弱之论，而古人少有此疾。自永嘉南渡，衣缨士人，多有遭者。
岭表江东，有支法存、仰道人等，并留意经方，偏善斯术；晋朝仕望，多获全济，莫不由此二公。又宋齐之间，有释门深师师道人述法存等诸家旧方为三十卷，其脚弱一方近百余首。
魏周之代，盖无此病，所以姚公《集验》殊不殷勤，徐王撰录未以为意。特以三方鼎峙，风教未一，霜露不均，寒暑不等，是以关西、河北不识此疾。自圣唐开辟，六合无外。南极之地，襟带是重，爪牙之寄，作镇于彼，不习水土，往者皆遭。近来，中国士大夫虽不涉江表，亦有居然而患之者，良由今代天下风气混同，物类齐等所致之耳。然此病发初得先从脚起，因即胫肿，时人号为香港脚。深师云∶脚弱者即其义也。深师述支法存所用永平山敷、施连、范祖耀、黄素等诸脚弱方，凡八十余条，皆是精要；然学人寻览，颇觉繁重，正是方集耳，猝欲救急，莫测指南。今取其所经用灼然有效者，以备仓猝，余者不复具述。
<strong>论何以得之于脚</strong>。问曰∶风毒中人，随处皆得，作病何偏着于脚也？答曰∶夫人有五脏，心肺二脏，经络所起在手十指；肝肾与脾三脏，经络所起在足十趾。夫风毒之气，皆起于地。地之寒暑风湿皆作蒸气，足常履之，所以风毒之中人也必先中脚；久而不瘥，遍及四肢腹背头项也；微时不觉，痼滞乃知。经云∶次传、间传是也。
<strong>论得已便令人觉不。</strong>凡香港脚病，皆由感风毒所致。得此病，多不令人即觉。会因它病，一度乃始发动。或奄然大闷，经三两日不起，方乃觉之。诸小庸医，皆不识此疾，漫作余病治之，莫不尽毙，故此病多不令人识也。始起甚微，食饮嬉戏，气力如故。惟猝起脚屈弱不能动，有此为异耳。黄帝云∶缓风湿痹是也。
<strong>论风毒相貌。</strong>夫有脚未觉异，而头项臂膊已有所苦，有诸处皆悉未知，而心腹五内已有所困。又风毒之中人也，或见食呕吐憎闻食臭，或有腹痛下痢，或大小便秘涩不通，或胸中冲悸、不欲见光明，或精神昏愦，或喜迷忘、语言错乱，或壮热头痛，或身体酷冷疼烦，或觉转筋，或肿不肿，或腿顽痹，或时缓纵不随，或复百节挛急，或小腹不仁，此皆香港脚状貌也，亦云风毒香港脚之候也。其候难知，当须细意察之，不尔必失其机要。一朝病成，难可以理，妇人亦尔。又有妇人产后，春夏取凉，多中此毒，宜深慎之。其闷热掣、惊悸心烦、呕吐气上，皆其候也。又但觉脐下冷痞，然不快，兼小便淋沥，不同生平，即是脚气之候。顽弱名缓风，疼痛为湿痹。
<strong>论得之所由。</strong>凡四时之中，皆不得久立、久坐湿冷之地；亦不得因酒醉汗出，脱衣、靴、袜当风取凉，皆成香港脚。若暑月久坐、久立湿地者，则湿热之气蒸人经络，病发必热，四肢酸痛烦闷。若寒月久坐、久立湿冷地者，则冷湿之气上入经络，病发则四体酷冷转筋。若当风取凉得之者，病发则皮肉顽痹，诸处动，渐渐向头。凡常之日，忽然暴热，人皆不能忍得者，当于此时必不得顿取于寒以快意也，卒有暴寒复不得受之，皆生病也。世有勤功力学之士，一心注意于事，久坐行立于湿地，不时动转，冷风来击，入于经络，不觉成病也。
故风毒中人，或先中手足十指，因汗毛孔开，腠理疏通，风如急箭，或先中足心，或先中足趺，或先中膝以下胫表里者。若欲使人不成病者，初觉即灸所觉处二三十壮，因此即愈，不复发也。黄帝云∶当风取凉，醉已入房，能成此疾。
<strong>论冷热不同。</strong>问曰∶何故得者有冷有热？答曰∶足有三阴三阳，寒中三阳，所患必冷；暑中三阴，所患必热，故有表里冷热不同。热者治以冷药，冷者疗以热药，以意消息之。脾受阳毒即热顽，肾受阴湿即寒痹。
<strong>论因香港脚续生诸病。</strong>虽患香港脚，不妨乳石动发，皆须服压石药疗之。夫因患香港脚续生诸病者，则以诸药对之。或小便不利，则以猪苓、茯苓及诸利小便药治之；大便极坚者，则以五柔麻仁丸等治之；遍体肿满成水病者，则取治水方中诸治水之药治之。余皆效此，更无拘忌。
<strong>论须疗缓急。</strong>凡小觉病候有异，即须大怖畏，决意急治之勿缓。伤缓气上入腹，或肿或不肿，胸胁逆满，气上肩息，急者死不旋踵，宽者数日必死，不可不急治也。但看心下急气喘不停，或自汗数出，或乍寒乍热，其脉促短而数，呕吐不止者皆死。
<strong>论虚实可服药不可服药。</strong>凡香港脚之疾，皆由气实而死，终无一人以服药致虚而殂。故脚气之人，皆不得大补，亦不可大泻，终不得畏虚，故预止汤不服也，如此者皆死不治也。
<strong>论看病问疾人。</strong>世间大有病患亲朋故旧交游来问疾，其人曾不经一事，未读一方，自骋了了，诈作明能谈说异端。或言是虚，或道是实；或云是风，或云是蛊；或道是水，或云是痰，纷纭谬说，种种不同。破坏病患心意，不知孰是；迁延未定，时不待人；然致祸，各自散走。是故大须好人及好名医，识病深浅，探赜方书，博览古今，是事明解者。看病不尔，大误人事，窃悲其如此者众，故一一显析，具述病之由状，令来世病者读之以自防备也。但有一状相应，则须根据方急治，勿取外人言议，自贻忧悔；但详方意，人死不难莫信他言，以自误也。余尝为人撰门冬煎。（方见十二卷胆腑门，名天门冬煎。）此方治香港脚大有验，病者须用之论脉候法。凡香港脚虽复，诊候多涂，而三部之脉，要须不违四时者为吉，其逆四时者勿治。余如脉经所说，此中不复具载。其人本黑瘦者易治，肥大肉浓赤白者难愈；黑人耐风湿，赤白不耐风；瘦人肉硬，肥人肉软，肉软则受疾至深，难愈也。
<strong>论肿不肿。</strong>凡人久患香港脚不自知别，于后因有他疾发动，治之得瘥后，直患呕吐而复脚弱，余诊之，乃告为香港脚。病者曰∶某平生不患脚肿，何因名为香港脚。不肯服汤。余医以为石发，狐疑之间，不过一旬而死。故香港脚不得一向以肿为候，亦有肿者，有不肿者。其以小腹顽痹不仁者，脚多不肿。小腹顽后不过三五日，即令人呕吐者，名香港脚入心，如此者死在旦夕。凡患香港脚到心难治，以其肾水克心火故也。
论<strong>须慎不慎。</strong>凡香港脚之病，极须慎房室，羊肉牛肉，鱼蒜蕺菜菘菜蔓菁瓠子，酒面酥油乳糜，猪鸡鹅鸭。有方用鲤鱼头，此等并切禁，不得犯之。并忌大怒。惟得食粳粱粟米，酱豉葱韭薤椒姜橘皮，又不得食诸生果子酸醋之食，犯者皆不可瘥。又大宜生牛乳生栗子矣。
<strong>论善能治者几日可瘥</strong>。凡香港脚病，枉死者众。略而言之，有三种∶一觉之伤晚，二骄狠恣傲，三狐疑不决，此三种正当枉死之色。故世间诚无良医，虽有良医，而病患有性灵堪受入者，更复鲜少，故虽有骐骥而不遇伯乐，虽有尼父而人莫之师，其为枉横亦犹此也。今有病者，有受入性根据法，使余治之，不过十日，可得永瘥矣；若无受入性者，亦不须为治，纵令治之，恐无瘥日也。非但香港脚，诸病皆然。良药善言，触目可致，不可使人必服；法为信者施，不为疑者说。
<strong>论灸法。</strong>凡香港脚，初得脚弱便速灸之，并服竹沥汤。灸讫可服八风散，无不瘥者。惟急速治之，若人但灸而不能服散，服散而不灸，如此者半瘥半死。虽得瘥者，或至一二年复更发动。觉得便根据此法速灸之，及服散者治十十愈。此病轻者登时虽不即恶，治之不当，根源不除，久久期于杀人，不可不精以为意。初灸风市，次灸伏兔，次灸犊鼻，次灸膝两眼，次灸三里，次灸上廉，次灸下廉，次灸绝骨。凡灸八处，第一风市穴，可令病患起，正身平立。垂两臂直下，舒十指掩着两髀，便点当手中央指头髀大筋上是，灸之百壮，多亦任人。轻者不可减百壮，重者乃至一处五六百壮。勿令顿灸，三报之佳。第二伏兔穴，令病患累夫端坐，以病患手夫掩横膝上，夫下旁与曲膝头齐上旁侧夫际当中央是，灸百壮，亦可五十壮。
第三犊鼻穴，在膝头盖骨上际外骨边平处，以手按之得节解则是。一云在膝头下近外三骨箕踵中动脚以手按之得窟解是，灸之五十壮，可至百壮。第四膝眼穴，在膝头骨下两旁陷者宛宛中是。第五三里穴，在膝头骨节下一夫附胫骨外是，一云在膝头骨节下三寸，人长短大小当以病患手夫度取，灸之百壮。第六上廉穴，在三里下一夫，亦附胫骨外是，灸之百壮。第七下廉穴，在上廉下一夫，一云附胫骨外是，灸之百壮。第八绝骨穴，在脚外踝上一夫，亦云四寸是。凡此诸穴，灸不必一顿灸尽壮数，可日日报灸之，三日之中，灸令尽壮数为佳。
凡病一脚则灸一脚，病两脚则灸两脚，凡脚弱病皆多两脚。又一方云如觉脚恶，便灸三里及绝骨各一处。两脚恶者，合四处灸之，多少随病轻重。大要虽轻不可减百壮，不瘥速以次灸之，多多益佳。一说灸绝骨最要。人有患此脚弱不即治，及入腹，腹肿大上气，于是乃须大法灸，随诸输及诸管开节腹背尽灸之，并服八风散，往往得瘥。诸管输节解法，并在第二十九卷中。觉病入腹，若病患不堪痛，不能尽作大灸，但灸胸心腹诸穴，及两脚诸穴，亦有得好瘥者。凡量一夫之法，覆手并舒四指对度四指上中节上横过为一夫。夫有二种，有三指为一夫者，此脚弱灸以四指为一夫也。亦根据支法存旧法。梁丘、犊鼻、三里、上廉、下廉、解溪、太冲、阳陵泉、绝骨、昆仓、阴陵泉、三阴交、足太阴、复溜、然谷、涌泉、承山、束骨等，此一十八穴，旧法多灸百会、风府。五脏六腑俞募顷来，灸者悉觉引气向上，所以不取其法。气不上者可用之。其要病已成恐不救者，悉须灸之。其足十趾去趾奇一分，两足凡八穴，曹氏乃曰八冲，极下气有效。其足十趾端名曰气端，日灸三壮，并大神要。其八冲可日灸七壮。气下即止。病者非深相委悉，慎勿为人灸之。慎之。凡灸八冲艾炷须小作之。
<strong>论服汤药色目。</strong>风毒之气入人体中，脉有三品，内外证候相似，但脉有异耳。若脉浮大而缓，宜服续命汤两剂应瘥。若风盛宜作越婢汤加白术四两。若脉浮大紧转快，宜作竹沥汤。
若病患脉微而弱，宜服风引汤，此人脉多是因虚而得之。若大虚短气力乏，可其间作补汤，随病冷热而用之。若未愈，更服竹沥汤。若病患脉浮大而紧快，此是三品之中最恶脉也。或沉细而快者，此脉正与浮大而紧者同是恶脉，浮大者病在外，沉细者病在内，治亦不异，当消息以意耳。其形尚可，而手脚未容至弱，数日之中，气上即便命终。如此之脉，往往有人得之，无一存者。急服竹沥汤，日服一剂。切要汤势常令相及，勿令半日之中空无汤也。此汤竹汁多，服之若不极热，辄停在胸心，更为人患，每服当使极热。若服竹沥汤得下者必佳也。若已服三剂竹沥汤，病及脉势未折而苦胀满，可以大鳖甲汤下之；汤势尽而不得下，可以丸药助汤令下，下后更服竹沥汤，趣令脉势折气息料理便停服。三十二物八风散佳。凡初得病便摩野葛膏，日再，顽痹脚弱都愈乃止。若服竹沥汤脉势折如未病时，气力转胜脚，故未能行，体力充足，然后渐微行步。病重者瘥，后半年始能扶人行耳。既觉脉及体内瘥，但当勤服八风散，勿以脚未能行，轻加余治，未必全得益，更生诸恶失此诸治也。猥人边亦勿行野葛膏。有人闻竹沥汤云，恐伤腰脚者，即勿与治。宜知此法，此皆人无受入性，不可与医故也，不为疑者说此之谓也。竹沥汤有三首，轻者服前方，重者以次第后方。此风毒乃相注易病患，宜将空缺服小金牙散，以少许涂鼻孔耳门，病困人及新亡人喜易人强健人，宜将服之。亦以涂耳鼻乃可临近亡人及视疾者，绛囊带一方寸匕男左女右臂上，此散毒宜从少为始。（金牙散方在十四卷胆腑门）。病患惟宜饮赤小豆散，冬服侧子金牙酒续命汤。治风毒，病初得，似时行毒病，而脉浮缓，终不变快，此不治。或数日而死，或十日而死，或得便不识人，或发黄，或发斑，或目赤，或下部穿烂者，此最急得之。即先服续命汤一剂，须服葛根汤麻黄汤下之。若此不折，更与续命汤两三剂必瘥。此病大急常令汤势相接，不可使半日缺汤即便杀人。（续命汤方见十卷诸风门。）
