<spanstyle= font-family:FangSong_GB2312; >（论一首方十七首）</span>
论曰∶凡妇人产难，死生之候，母面赤，舌青者，儿死母活。母唇口青，口两边沫出者，母子俱死。母面青，舌赤，口中沫出者，母死子活。
治动胎及产难，子死腹中，并妊娠二儿一死一生，服之令死者出，生胎安，神验方∶
蟹爪（一升）甘草（二尺）阿胶（三两）
上三味以东流水一斗，先煮蟹爪、甘草得三升，去滓，次纳胶令烊，顿服之，不能分再服，若人困拗口纳药，药入即活，煎药作东向灶，用苇薪煮之。
<strong>真珠汤<br/></strong>治胎死腹中方。
熟真珠（一两）榆白皮（切，一升）
上二味，以苦酒三升，煮取一升，顿服之立出。
治子死腹中不出方∶以牛屎涂母腹上，立出。
又方取灶心黄土三指撮，以酒服之立出。土当着儿头上，亦治逆生及横生不出，手足先见者。
又方取夫尿二升煮，令沸饮之。
又方酢二升，拗口开灌之。
又方吞槐子二七枚，亦治逆生。
又方三家鸡卵各一枚，三家盐各一撮，三家水各一升，合煮，令产妇东向饮之，立又方瞿麦一斤，以水八升煮取二升，服一升，不出再服。
<strong>治胎死腹中，干燥着背方∶</strong>
葵子（一升）阿胶（五两）
上二味以水五升，煮取二升，顿服之，未出再煮服。
<strong>治妊娠未足月而胎卒死不出，其母欲死方∶</strong>
以苦酒浓煮大豆，每服一升，死胎立出。不能顿服，分再服。
一方用醇酒煮大豆，亦治积聚成瘕。
<strong>治妊娠胎死腹中，若子生，胞衣不出，腹中引腰背痛方∶</strong>
甘草（一尺）筒桂（四寸）鸡子（一枚）蒲黄（二合）香豉（二升）
上五味以水六升，煮取一升，顿服之，胎胞秽恶尽去，大良。
治<strong>妊娠得病须去胎方∶</strong>
以鸡子一枚，盐三指撮和服立下。（此与阮河南疗难产相同）
<strong>又方</strong>麦芽一升为末，蜜和一升，服之立下。
<strong>又方</strong>七月七日神曲三升，酢一升，煮两沸，宿不食，平旦顿服之即下。
<strong>又方</strong>大麦曲五升，酒一斗，煮三沸，去滓，分五服，令尽，当宿勿食，其子如糜，令母肥盛无疾苦。
