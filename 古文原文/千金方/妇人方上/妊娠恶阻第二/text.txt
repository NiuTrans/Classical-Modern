<spanstyle= font-family:FangSong_GB2312; >（论二首方四首法二首）</span>
论曰∶何以知妇人妊娠？脉平而虚者，乳子法也。经云，阴搏阳别，谓之有子。此是血气和调，阳施阴化也。诊其手少阴脉动甚者，妊子也。少阴，心脉也。心主血脉，又肾名胞门、子户，尺中，肾脉也，尺中之脉，按之不绝，法妊娠也。三部脉沉浮正等，按之无绝者，有娠也。
妊娠初时，寸微小，呼吸五至。三月而尺数也。
妊娠四月，欲知男女者，左疾为男，右疾为女，左右俱疾为产二子。又法，左手沉实为男，右手浮大为女，左右手俱沉实，猥生二男，俱浮大猥生二女。尺脉若左偏大为男，右偏大为女，左右俱大产二子，大者如实状。又法，左手尺中浮大者男，右手尺中沉细者女。若来而断绝者，月水不利。又法，左右尺俱浮为产二男，不然，女作男生。俱沉为产二女，不尔男作女生。又法，得太阴脉为男，得太阳脉为女，太阴脉沉，太阳脉浮。又遣妊娠人面南行远，复呼之，左回首者是男，右回首者是女。又妇人妊娠，其夫左乳房有核是男，右乳房有核是女。
妊娠欲知将产者，怀妊离经，其脉浮，设腹痛引腰脊，为今出也。但离经者不病也。又法，欲生，其脉离经，夜半觉痛，日中则生也。
论曰∶凡妇人虚羸，血气不足，肾气又弱，或当风饮冷太过，心下有痰水者，欲有胎而喜病阻。所谓欲有胎者，其人月水尚来，颜色、肌肤如常，但苦沉重，愦闷不欲饮食，又不知其患所在，脉理顺时平和，则是欲有娠也。如此经二月，日后便觉不通，则结胎也。阻病者，患心中愦愦，头重眼眩，四肢沉重，懈惰不欲执作，恶闻食气，欲啖咸酸果实，多卧少起，世谓恶食。其至三四月日以上，皆大剧吐逆，不能自胜举也。此由经血既闭，水渍于脏，脏气不宣通，故心烦愦闷，气逆而呕吐也。血脉不通，经络痞涩，则四肢沉重，挟风则头目眩也。觉如此候者，便宜服半夏茯苓汤，数剂后将茯苓丸痰水消除便欲食也。既得食力，体强气盛，力足养胎，母便健矣。古今治阻病，方有十数首，不问虚实冷热，长少，殆死者，活于此方。
半夏茯苓汤<br/>治妊娠阻病，心中愦闷，空烦吐逆，恶闻食气，头眩体重，四肢百节疼烦沉重，多卧少起，恶寒，汗出，疲极黄瘦方。
半夏生姜（各三十铢）干地黄茯苓（各十八铢）橘皮旋复花细辛人参芍药芎桔梗甘草（各十二铢）
上十二味咀，以水一斗，煮取三升，分三服，若病阻积月日不得治，及服药冷热失候，病变客热烦渴，口生疮者，去橘皮、细辛，加前胡、知母各十二铢。若变冷下痢者，去干地黄芩六铢。余根据方服一剂得下后，消息，看气力冷热增损方调定，更服一剂汤，便急服茯苓丸，能食便强健也。忌生冷醋滑油腻，菘菜，海藻。
茯苓丸<br/>治妊娠阻病，患心中烦闷，头眩体重，憎闻饮食气，便呕逆吐闷颠倒，四肢垂弱，不自胜持，服之即效。先服半夏茯苓汤两剂，后服此方。
茯苓半夏桂心（熬）干姜橘皮人参（各一两）白术葛根甘草枳实（各二两）
不用干
青竹茹汤<br/>治妊娠恶阻，呕吐不下食方。
青竹茹橘皮（各十八铢）茯苓生姜（各一两）半夏（三十铢）
上五味咀，以水六升煮取二升半，分三服，不瘥频作。
橘皮汤<br/>治妊娠呕吐不下食方。
橘皮竹茹人参白术（各十八铢）生姜（一两）浓朴（十二铢）
上六味咀，以水七升煮取二升半，分三服，不瘥重作。
