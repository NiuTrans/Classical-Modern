（此篇有十章方八十九首灸法三首）
第一胎动及数堕胎（方六首灸法一首）##<br/>治妊娠二三月，上至八九月，胎动不安，腰痛已有所见方∶
艾叶阿胶川芎（《肘后》不用）当归（各三两）甘草（一两）
上五味咀以水八升，煮取三升，去滓，纳胶令消，分三服，日三。
治妊娠胎动去血，腰腹痛方∶
阿胶（二两）川芎当归青竹茹（各三两）
上四味咀，以水一斗半，煮银二斤，取六升，去银纳药煎，取二升半，纳胶令烊，分三服，不瘥仍作。
一方用甘草二两。
<strong>葱白汤<br/></strong>治妊娠胎动不安腹痛方。
葱白（切，一升）阿胶（二两）当归续断川芎（各三两）
上五味咀，以水一斗，先煮银六七两，取七升，去银纳药，煎取二升半，下胶令烊，分三服、不瘥重作。
治妊娠胎动，昼夜叫呼，口噤唇搴及下重痢不息方。
艾叶一升咀，以好酒五升煮取四升，去滓更煎，取一升服。口闭者格口灌之，药下即瘥。亦治妊娠腰痛及妊娠热病，并妊娠卒下血。
<strong>旋复花汤<br/></strong>治妊娠六七月胎不安常服之方。
旋复花（一两）半夏芍药生姜（各二两）枳实浓朴白术黄芩茯苓（各三两）
上九味咀，以水一斗煮取二升半，分五服，日三夜二，先食服。
<strong>治妊娠数堕胎方∶</strong>
取赤小豆为末，酒服方寸匕，日二。亦治妊娠数月，月水尚来者。
又方妊娠三月灸膝下一寸七壮。
<strong>第二漏胞（方四首）##<br/></strong>治妊娠下血如故，名曰漏胞，<strong>胞干便死方∶</strong>
生地黄半斤，咀，以清酒二升，煮三沸，绞去滓服之，无时，能多服佳。（姚大夫加黄雌鸡一头，治如食法，崔氏取鸡血和药中服之。）
治妊娠血下不止，名曰漏胞，<strong>血尽子死方</strong>∶
干地黄，捣末，以三指撮，酒服，不过三服。
<strong>又方</strong>生地黄汁一升，以清酒四合，煮三四沸，顿服，不止频服。
<strong>又方</strong>干姜（二两）干地黄（四两）
上二味治下筛，以酒服方寸匕，日再，三服。
<strong>第三子烦（方二首）##</strong>
<strong>竹沥汤<br/></strong>治妊娠常苦烦闷，此是子烦。
竹沥（一升）麦冬防风黄芩（各三两）茯苓（四两）
上五味，咀，以水四升，合竹沥煮取二升，分三服，不瘥再作。
<strong>又方</strong>时时服竹沥随多少取瘥止。
<strong>第四心腹腰痛及胀满方（二十首）##<br/></strong><strong>妊娠心痛方∶</strong>
青竹皮一升，以酒二升煮三两沸，顿服之。
<strong>又方</strong>破生鸡子一枚，和酒服之。
<strong>又方</strong>白蜜（三两）羊脂（八两）青竹茹（一升）
上三味合煎，食顷服如枣核大三枚，日三。
<strong>又方</strong>蜜一升，和井底泥，泥心下。
<strong>又方</strong>烧枣二七枚为末，童便服立愈。
<strong>治妊娠腹中痛方∶</strong>
生地黄三斤，捣绞取汁，用清酒一升，合煎减半顿服，良。
<strong>又方</strong>烧车脂，纳酒中服，亦治妊娠咳嗽，并难产三日不出。
<strong>又方</strong>取蜜一升，顿服，良。
治妊娠腹中满痛入心，<strong>不得饮食方∶</strong>
黄芩（三两）白术（六两）芍药（四两）
上三味咀，以水六升煮取三升，分三服，半日令药尽。微下水，令易生，月饮一剂
<strong>治妊娠忽苦心腹痛方∶</strong>
烧盐令赤热，三指撮，酒服之立瘥。
<strong>治妊娠伤胎结血心腹痛方</strong>∶
取小儿尿二升，顿服之立瘥，大良。
<strong>治妊娠中恶心腹痛方∶</strong>
新生鸡子二枚，破着杯中，以糯米粉和如粥，顿服。亦治妊娠猝胎动不安，或但腰痛，或胎转抢心，或下血不止。
又方以水三升洗夫靴，剔汁温服。
<strong>治妊娠中蛊心腹痛方∶</strong>
烧败鼓皮，酒服方寸匕，须臾自呼蛊主姓名。
<strong>治妊娠腰痛方∶</strong>
大豆二升，以酒三升，煮取二升，顿服之。亦治常人猝腰痛。
<strong>又方</strong>麻子三升，以水五升，煮取汁三升，分五服，亦治心痛。
<strong>又方</strong>香豉（二两）榆白皮（三两上二味熟捣，蜜丸如桐梧子大，服二七丸。亦治心痛。
<strong>又方</strong>烧牛屎焦末，水服方寸匕，日三服。
<strong>又方</strong>地黄汁八合，酒五合，合煎，分温服。
<strong>治妊娠胀满方∶</strong>
秤锤烧之，淬酒中服。亦治妊娠猝下血。
<strong>第五伤寒（方一十六首）##<br/></strong><strong>治妊娠伤寒，头痛壮热，肢节烦疼方∶</strong>
石膏（八两）大青黄芩（各三两）葱白（切，一升）前胡知母栀子仁（各四两）
上七味咀，以水七升煮取二升半，去滓，分五服，相去如人行七八里久再服。
<strong>治妊娠头痛壮热，心烦呕吐、不下食方∶</strong>
知母（四两）粳米（五合）生芦根（一升）青竹茹（三两）
上四味咀，以水五升煮取二升半，缓缓饮之，尽更作，瘥止。
<strong>治妊娠伤寒服汤后，头痛壮热不歇，宜用此汤拭其身∶</strong>
麻黄（半斤）竹叶（切，一升）石膏末（三升）
上三味以水五升煮取一升，去滓，冷，以拭身体。又以故布头额胸心，燥则易之，患疟？
<strong>治妊娠伤寒方∶</strong>
葱白（十茎）生姜（二两，切）
上二味以水三升，煮取一升半，顿服取汗。
治妊娠中风寒热，腹中绞痛，不可针灸方∶
鲫鱼一头，烧作灰，捣末，酒服方寸匕，取汗。
<strong>治妊娠遭时疾，令子不落方∶</strong>
取灶中黄土，水和涂脐，干复涂之。一方酒和涂方五寸。又泔清和涂之并佳。
又方犬尿泥涂腹，勿令干。
<strong>治妊娠热病方∶</strong>
葱白（五两）豆豉（二升）
上二味以水六升煮取二升，分二服，取汗。
<strong>又方</strong>葱白一把，以水三升煮，令熟服之，取汗，食葱令尽。亦主安胎。若胎已死者，须臾即出。
<strong>又方</strong>车辖脂，酒服，大良。
<strong>又方</strong>井底泥，泥心下三寸，立愈。
<strong>又方</strong>青羊屎，涂腹上。
<strong>又方</strong>水服伏龙肝一鸡子大。
<strong>治大热烦闷者方</strong>∶
葛根汁二升，分三服，如人行五里久进一服。
<strong>又方</strong>烧大枣七枚为末，酒和服。
<strong>又方</strong>槐实烧灰，取方寸匕，酒和服。
<strong>第六疟病（方二首）##<br/></strong><strong>妊娠患疟方∶</strong>
恒山（二两）甘草（一两）黄芩（三两）乌梅（十四枚）石膏（八两）
上五味咀，以酒水各一升半，合渍药一宿，煮三四沸，去滓，初服六合，次服四合，后服二合，凡三服。
<strong>又方</strong>恒山竹叶（各三两）石膏（八两）粳米（一百粒，崔氏《外台》作糯米，《集验》、《救急》作秫米）
上四味咀，以水六升，煮取二升半，去滓，分三服。第一服取未发前一食顷服之，第过发后乃进粥食。
<strong>第七下血（方十一首）##<br/></strong><strong>治妊娠忽暴下血数升，胎燥不动方∶</strong>
榆白皮（三两）当归生姜（各二两）干地黄（四两）葵子（一升，《肘后》不用）
上五味咀，以水五升，煮取二升半，分三服，不瘥更作服之。甚良。
<strong>马通汤<br/></strong>治妊娠猝惊奔走，或从高堕下，暴出血数升方。
马通汁（一升）干地黄阿胶（各四两）当归艾叶（各三两）
上五味咀，以水五升，煮取二升半，去滓，纳马通汁及胶，令烊，分三服，不瘥重作。
<strong>胶艾汤<br/></strong>治妊娠二三月，上至七八月，其人顿仆失踞，胎动不下，伤损，腰腹痛欲死，若有所见，及胎奔上抢心，短气方。
艾叶（三两）阿胶川芎白芍甘草当归（各二两）干地黄（四两）
上七味咀，以水五升，好酒三升，合煮取三升，去滓纳胶，更上火令消尽，分三服，日三，不瘥更作。
<strong>治妊娠猝下血方∶</strong>
葵子一升，以水五升，煮取二升，分三服，瘥止。
<strong>又方</strong>生地黄切一升，以酒五升，煮取三升，分三服，亦治落身后血。
<strong>又方</strong>葵根茎烧作灰，以酒服方寸匕，日三。
<strong>蟹爪汤<br/></strong>治妊娠僵仆失据，胎动转上抢心，甚者血从口出，逆不得息，或注下血一斗五升，胎不出，子死则寒熨人腹中，急如产状，虚乏少气，困顿欲死，烦闷反复，服药母即得安，下血亦止，其当产者立生方。
蟹爪（一升）甘草桂心（各二尺）阿胶（二两）
上四味咀，以东流水一斗煮取三升，去滓，纳胶烊尽，能为一服佳，不能者食顷再服。若口急不能饮者，格口灌之，药下便活也，与母俱生。若胎已死，独母活也。若不僵仆，平安妊娠无有所见，下血服此汤即止。或云桂不安胎，亦未必尔。
<strong>治妊娠胎堕下血不止方∶</strong>
丹参十二两，咀，以清酒五升煮取三升，温服一升，日三。
<strong>又方</strong>地黄汁和代赭末，服方寸匕。
<strong>又方</strong>桑蝎虫屎烧灰，酒服方寸匕。
<strong>香豉汤<br/></strong>治半产，下血不尽，苦来去烦满欲死方。
香豉一升半，以水三升煮三沸，漉去滓，纳鹿角末一方寸匕，顿服之，须臾血自下。
<strong>鹿第八小便病（方十五首灸法一首）##<br/></strong><strong>治妊娠小便不利方∶</strong>
葵子（一升）榆白皮（一把，切）
上二味以水五升煮五沸，每服一升，日三。
<strong>又方</strong>葵子茯苓（各一两上二味为末，以水服方寸匕，日三，小便利则止。（仲景云∶妊娠有水气，身重，小便不利，洒淅恶寒，起即头眩。）
<strong>治妊娠患子淋方∶</strong>
葵子一升，以水三升，煮取二升，分再服。
又方葵根一把，以水三升，煮取二升，分再服。
治妊娠小便不通利方∶芜菁子十合为末，水和服方寸匕，日三。
<strong>治妊娠尿血方∶</strong>
黍穣烧灰，酒服方寸匕，日三。
<strong>治妇人无故尿血方∶</strong>
龙骨五两，治下筛，酒服方寸匕，空腹服，日三，久者二十服愈。
<strong>又方</strong>爪甲乱发上二味并烧灰，等分，酒服方寸匕，日三，饮服亦得。
<strong>又方</strong>桂心鹿角屑大豆黄卷（各一两）
上三味治下筛，酒服方寸匕，日三服。
<strong>又方</strong>取夫爪甲烧作灰，酒服之。
<strong>又方</strong>取故船上竹茹，曝干捣末，酒服方寸匕，日三。亦主遗尿。
<strong>治妇人遗尿不知出时方∶</strong>
白薇芍药（各一两）
上二味治下筛，酒服方寸匕，日三。
<strong>又方</strong>矾石牡蛎（各二两）
上二味治下筛，酒服方寸匕，亦治丈夫。
<strong>又方</strong>胡燕窠中草烧末，酒服半钱匕，亦治丈夫。
<strong>又方</strong>烧遗尿人荐草灰，服之瘥。
<strong>又方</strong>灸横骨当阴门七壮。
<strong>第九下痢（方八首灸法一首）##<br/></strong><strong>治妊娠下痢方∶</strong>
人参黄芩酸石榴皮（各三两）榉皮（四两）粳米（三合）
上五味咀，以水七升，煮取二升半，分三服。
<strong>又方</strong>白杨皮一斤咀，以水一大升，煮取二小升，分三服。
<strong>又方</strong>烧中衣带三寸为末，服之。
<strong>又方</strong>羊脂如棋子大十枚，温酒一升，投中顿服之，日三。
<strong>治妊娠患浓血赤滞、鱼脑白滞，腹脐绞痛，不可忍者方∶</strong>
薤白（切，一升）酸石榴皮阿胶（各二两）黄柏（三两，《产宝》作黄连）地榆（四两）
上五味咀，以水七升，煮取二升半，分三服，不瘥更作。
<strong>治妊娠注下不止方∶</strong>
阿胶艾叶酸石榴皮（各二两）
上三味咀。以水七升，煮取二升，去滓纳胶令烊，分三服。
<strong>治妊娠及产已寒热下痢方∶</strong>
黄连（一升）黄柏（一斤）栀子（二十枚）
上三味咀，以水五升渍一宿，煮三沸，服一升，一日一夜令尽。呕者加橘皮一两，生姜二两。亦治丈夫常痢。
<strong>治妇人痢、欲痢辄先心痛腹胀满，日夜五六十行方∶</strong>
石榴皮曲黄柏（一作麦）乌梅川连艾（各一两）防己（二两，一作防风）
阿胶上十味为末，蜜和丸如梧子大，饮服二十丸，日三，渐加至三十、四十丸。
<strong>治妇人水泄痢方∶</strong>
灸气海百壮三报。
<strong>第十水肿（方五首）##<br/></strong><strong>治妊娠体肿有水气，心腹急满方∶</strong>
茯苓白术（各四两，崔氏无术）黄芩杏仁（各三两）旋复花（二两）
上五味咀，以水六升，煮取二升半，分三服。
<strong>鲤鱼汤<br/></strong>治妊娠腹大，胎间有水气方。
鲤鱼（一头，二斤）白术（五两）生姜（三两）芍药当归（各三两）茯苓（四两）
上六味咀，以水一斗二升先煮鱼，熟澄清，取八升，纳药煎，取三升，分五服。
<strong>治妊娠毒肿方∶</strong>
芜菁根洗净去皮，捣酢和如薄泥，勿令有汁，猛火煮之二、三沸，适性敷肿以帛急裹之，日再。寒时温覆。非根时用子，若肿在咽中，取汁含咽之。
又方烧牛屎酢和敷之，干则易，亦可服方寸匕，日三。
<strong>治妊娠手脚皆肿挛急方∶</strong>
赤小豆（五升）商陆根（一斤，切）
上二味以水三斗，煮取一斗，稍稍饮之，尽更作。一方加泽漆一斤。
