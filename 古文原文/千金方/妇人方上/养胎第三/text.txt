<spanstyle= font-family:FangSong_GB2312; >（论二首方二十三首禁忌一首逐月养胎二十首）</span>
论曰∶旧说凡受胎三月，逐物变化，禀质未定。故妊娠三月，欲得观犀象猛兽，珠玉宝物，欲得见贤人君子盛德大师，观礼乐钟鼓俎豆，军旅陈设，焚烧名香，口诵诗书，古今箴诫，居处简静，割不正不食，席不正不坐，弹琴瑟，调心神，和性情，节嗜欲。庶事清净，生子皆良，长寿忠孝，仁义聪惠，无疾，斯盖文王胎教者也。
论曰∶儿在胎，日月未满，阴阳未备，腑脏骨节皆未成足，故自初讫于将产，饮食居处皆有禁忌。
妊娠食羊肝，令子多厄。
妊娠食山羊肉，令子多病。
妊娠食驴马肉，令子延月。食骡肉难产。
妊娠食兔肉、犬肉，令子无音声及缺唇。
妊娠食鸡子及干鲤鱼，令子多疮。
妊娠食鸡肉、糯米，令子多寸白虫。
妊娠食椹并鸭子，令子倒出，心寒。
妊娠食雀肉并豆酱，令子满面多黑子。
妊娠食雀肉、饮酒，令子心淫情乱，不畏羞耻。
妊娠食鳖，令子项短。
妊娠食冰浆，绝胎。
妊娠勿向非常之地大小便，必半产杀人。
徐之才逐月养胎方∶
妊娠一月名始胚，饮食精熟，酸美受御，宜食大麦，毋食腥辛，是谓才正。
妊娠一月，足厥阴脉养，不可针灸其经（如大敦、行间、太冲、中封、五里、中等穴是也。）足厥阴内属于肝，肝主筋及血，一月之时，血行痞涩，不为力事，寝必安静，无令恐畏。
妊娠一月，阴阳新合为胎，寒多为痛，热多卒惊，举重腰痛腹满胞急，卒有所下，当预安之，宜服乌雌鸡汤。
<strong>乌雌鸡汤方<br/></strong>乌母鸡（一只，治如食法）茯苓阿胶（各二两）吴茱萸（一升）麦门冬（五合）人参芍药白术（各三两）甘草生姜（各一两）
上十味咀，以水一斗二升煮鸡，取汁六升，去鸡下药，煎取三升，纳酒三升，并胶烊尽，取三升，放温，每服一升，日三。
<strong>补胎汤<br/></strong>若曾伤一月胎者，当预服此方。
细辛（一两）防风（二两）干地黄白术（各三两）生姜（四两）吴茱萸大麦（各五合）乌梅（一升）
上八味咀，以水七升，煮取二升半，分三服，先食服。多寒者，倍细辛、茱萸。热多，渴者，去之，加天花粉二两。若有所思去大麦，加柏子仁三合。（一方有人参一两。）
妊娠二月名始膏，无食辛臊，居处必静，男子勿劳，百节皆痛，是为胎始结。
妊娠二月，足少阳脉养，不可针灸其经（如胆窍、邱墟、付阳、绝骨、外立、阳陵泉等穴是也。）足少阳内属于胆，主精，二月之时，儿精成于胞里，当慎护惊动也。
妊娠二月始阴阳踞经，有寒多坏，不成，有热即萎悴，中风寒，有所动摇，心满，脐下悬
<strong>杏仁汤<br/></strong>若曾伤七月胎者，当预服此方。
杏仁甘草（各二两）紫菀（一两）钟乳干姜（各二两）麦冬吴茱萸（各一升）粳米（五合）五味子（五合）
上九味咀，以水八升，煮取三升半，分四服，日三夜一，中间进食，七日服一剂。
一方用白鸡一只煮汁煎药。
妊娠八月始受土精，以成肤革，和心静息，无使气极，是谓密腠理，而光泽颜色。
妊娠八月，手阳明脉养，不可针灸其经（如商阳、二间、合谷、上下廉、三里、曲池、肩井、肩等穴是也。）手阳明内属于大肠，主九窍，八月之时，儿九窍皆成，无食燥物，无辄失食，无忍大起。
妊娠八月中风寒，有所犯触，身体尽痛，乍寒乍热，胎动不安，常苦头眩痛，绕脐下寒，时时小便白如米汁，或青或黄，或使寒栗，腰背苦冷而痛，目KTKT，宜服芍药汤。
<strong>芍药汤<br/></strong>芍药生姜（各四两）浓朴（二两）甘草当归白术人参（各三两）薤白（切，一升）
上八味咀，以水五升，清酒四升，合煮取三升，分三服，日再夜一。
一方用乌母鸡煮汁以煎药。
<strong>葵子汤<br/></strong>若曾伤八月胎者，当预服此方。
葵子（二升）甘草浓朴（各二两）白术柴胡（各三两）芍药（四两）生姜（六两）大枣（二十枚）
上八味咀，以水九升，煮取三升，分三服，日三。十日一剂。
一方用乌雌鸡一只，煮水以煎药。
妊娠九月，始受石精，以成皮毛，六腑百节，莫不毕备，饮醴食甘，缓带自持而待之，是谓养毛发致才力。
妊娠九月，足少阴脉养，不可针灸其经（如涌泉、然谷、太溪、交信、筑宾、复溜等穴是也。）足少阴内属于肾，肾主续缕。九月之时，儿脉续缕皆成，无处湿冷，无着炙衣。
妊娠九月，若猝得下痢，腹满悬急，胎上冲心，腰背痛不可转侧，短气，宜服半夏汤。
<strong>半夏汤<br/></strong>半夏麦门冬（各五两）吴茱萸当归阿胶（各三两）干姜（一两）大枣（十二枚）
上七味咀，以水九升，煮取三升，去滓，纳白蜜八合，微火上温，分四服，痢即止一方用乌母鸡一只，煮汁以煎药。
<strong>猪肾方<br/></strong>若曾伤九月胎者当预服此方。
猪肾（一具）茯苓桑寄生干姜干地黄川芎（各三两）白术（四两）麦冬（一升）附子（中者一枚）大豆（三合）
上十味咀，以水一斗，煮肾令熟，去肾纳诸药，煎取三升半，分四服，日三夜一，十日更一剂。
妊娠十月，五脏俱备，六腑齐通，纳天地气于丹田，故使关节人神皆备，俟时而生。
妊娠一月始胚，二月始膏，三月始胞，四月形体成，五月能动，六月筋骨立，七月毛发生，八月脏腑具，九月谷气入胃，十月诸神备，日满即产矣。宜服滑胎药，入月即服。
<strong>丹参膏<br/></strong>养胎临月服，令滑而易产方。
丹参（半斤）川芎当归（各三两）蜀椒（五合，有热者以大麻仁五合代）
上四味咀，以清酒溲湿停一宿以成，煎猪膏四升，微火煎，膏色赤如血，膏成，新布绞去滓，每日取如枣许，纳酒中服之，不可逆服。至临月乃可服，旧用常验。
<strong>甘草散<br/></strong>令易生，母无疾病，未生一月，日预服，过三十日，行步动作如故，儿生堕地皆不自觉方。
甘草（二两）黄芩（一方用茯苓）干姜吴茱萸大豆黄卷麻子仁桂心大麦KT（一方用粳米，各三两）
<strong>千金丸<br/></strong>主养胎，及产难颠倒胞不出，服一丸，伤毁不下，产余病汗不出，烦满不止，气逆满，以酒服一丸，良。一名保生丸方。
甘草贝母秦椒大豆黄卷干姜桂心黄芩粳米（一作糯米）石斛石膏（各六铢）当归（十三铢）麻子（三合）
上十二味为末，蜜和丸如弹子大，每服一丸，日三，用枣汤下。
一方用蒲黄一两。
<strong>蒸大黄丸<br/></strong>治妊娠养胎令易产方。
大黄（三十铢，蒸）枳实川芎白术杏仁（各十八铢）芍药干姜浓朴（各十二铢）吴茱萸（一两）
上九味为末，蜜和丸如梧子大，空腹酒下二丸，日三，不知稍加之。
<strong>滑胎令易产方<br/></strong>阿胶（八两）滑石（二两）车前子（一升）
上三味治下筛，饮服方寸匕，日再，至生月乃服。药利九窍，不可先服。
