夫弈棋者，凡下一子，皆有定名。
棋之形势、死生、存亡，因名而可见。
有冲，有斡，有绰，有约，有飞，有关，有札，有粘，有顶，有尖，有觑，有门，有打，有断，有行，有捺，有立，有点，有聚，有跷，有夹，有拶，有避，有刺，有勒，有扑，有征，有劫，有持，有杀，有松，有盘。
围棋之名，三十有二，围棋之人，意在可周。临局变化，远近纵横，吾不得而知也。
用幸取胜，难逃此名。
《传》曰﹕ 必也，正名乎棋！ 
