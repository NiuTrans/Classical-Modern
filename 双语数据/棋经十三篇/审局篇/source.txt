夫弈棋布势，务相接连。
自始至终，着着求先。
临局离争，雌雄未决，毫厘不可以差焉。
局势已赢，专精求生。局势已弱，锐意侵绰。
沿边而走，虽得其生者，败。
弱而不伏者，愈屈。
躁而求胜者，多败。
两势相违，先蹙其外。
势孤援寡，则勿走。机危阵溃，则勿下。
是故棋有不走之走，不下之下。
误人者多方，成功者一路而已。能审局者多胜。
《易》曰﹕ 穷则变，变则通，通则久。 
