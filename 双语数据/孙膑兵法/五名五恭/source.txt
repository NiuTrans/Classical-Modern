兵有五名：一曰威强，二曰轩骄，三曰刚至，四曰助忌，五曰重柔。
夫威强之兵，则屈软而待之；轩骄之兵，则恭敬而久之；刚至之兵，则诱而取之；忌之乒，则薄其前，噪其旁，深沟高垒而难其粮；重柔之兵，则噪而恐之，振而捅之，出则击之，不出则回之。
兵有五恭、五暴。
何谓五恭？
入境而恭，军失其常。再举而恭，军无所粮。三举而恭，军失其事。四举而恭，军无食。五举而恭，军不及事。
入境而暴，谓之客。
再举而暴，谓之华。三举而暴，主人惧。四举而暴，卒士见诈。五举而暴，兵必大耗。
故五恭、五暴，必使相错也。
