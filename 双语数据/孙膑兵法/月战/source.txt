孙子曰：间于天地之间，莫贵于人。
战不单。天时、地利、人和，三者不得，虽胜有殃。是以必付与而战，不得已而后战。
故抚时而战，不复使其众。
无方而战者小胜以付磨者也。
孙子曰：十战而六胜，以星也。
十战而七胜，以日者也。
十战而八胜，以月者也。
十战而九胜，月有而十胜，将善而生过者也。
一单所不胜者也五，五者有所壹，不胜。
故战之道，有多杀人而不得将卒者，有得将卒而不得舍者，有得舍而不得将军者，有覆军杀将者。
故得其道，则虽欲生不可得也。
