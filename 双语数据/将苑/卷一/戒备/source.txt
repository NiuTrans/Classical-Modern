夫国之大务，莫先于戒备。若夫失之毫厘，则差若千里，覆军杀将，势不逾息，可不惧哉！
故有患难，君臣旰食而谋之，择贤而任之。
若乃居安而不思危，寇至不知惧，此谓燕巢于幕，鱼游于鼎，亡不俟夕矣。传曰： 不备不虞，不可以师。 
又曰： 预备无虞，古之善政。 又曰： 蜂虿尚有毒，而况国乎？ 
无备，虽众不可恃也。故曰：有备无患。
故三军之行，不可无备也。
