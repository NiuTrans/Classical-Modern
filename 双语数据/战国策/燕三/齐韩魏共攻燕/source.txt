齐、韩、魏共攻燕，燕使太子请救于楚。
楚王使景阳将而救之。
暮舍，使左右司马各营壁地，已，稙表。
景阳怒曰： 女所营者，水皆至灭表。
此焉可以舍！ 
乃令徙。明日大雨，山水大出，所营者水皆灭表，军吏乃服。
于是遂不救燕，而攻魏雍丘，取之以与宋。
三国惧，乃罢兵。
魏军其西，齐军其东，楚军欲还不可得也。
景阳乃开西和门，昼以车骑，暮以烛见，通使于魏。
齐师怪之，以为燕、楚与魏谋之，乃引兵而去。
齐兵已去，魏失其与国，无以共击楚，乃夜遁。
