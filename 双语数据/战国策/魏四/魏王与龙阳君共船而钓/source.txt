魏王与龙阳君共船而钓，龙阳君得十余鱼而涕下。
王曰： 有所不安乎?
如是，何不相告也? 
对曰： 臣无敢不安也。 
王曰： 然则何为涕出? 
曰： 臣为王之所得鱼也。 
王曰： 何谓也? 
对曰： 臣之始得鱼也，臣甚喜，后得又益大，今臣直欲弃臣前之所得矣。
今以臣凶恶，而得为王拂枕席。
今臣爵至人君，走人于庭，辟人于途。四海之内，美人亦甚多矣，闻臣之得幸于王也，必褰裳而趋王。
臣亦犹曩臣之前所得鱼也，臣亦将弃矣，臣安能无涕出乎? 
魏王曰： 误！
有是心也，何不相告也? 
于是布令于四境之内曰： 有敢言美人者族。 
由是观之，近习之人，其挚谄也固矣，其自纂繁也完矣。
今由千里之外，欲进美人，所效者庸必得幸乎？
假之得幸，庸必为我用乎?
而近习之人相与怨，我见有祸，未见有福；见有怨，未见有德，非用知之术也。
