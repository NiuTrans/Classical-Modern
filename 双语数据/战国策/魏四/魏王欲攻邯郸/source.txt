魏王欲攻邯郸，季梁闻之，中道而反，衣焦不申，头尘不去，往见王曰： 今者臣来，见人于大行。方北面而持其驾，告臣曰： 我欲之楚。 
臣曰： 君之楚，将奚为北面? 
曰： 吾马良。 
臣曰： 马虽良，此非楚之路也。 曰： 吾用多。 
臣曰： 用虽多，此非楚之路也。 
曰： 吾御者善。 
此数者愈善，而离楚愈远耳! 
今王动欲成霸王，举欲信于天下。
恃王国之大，兵之精锐，而攻邯郸，以广地尊名，王之动愈数，而离王愈远耳。
犹至楚而北行也。 
