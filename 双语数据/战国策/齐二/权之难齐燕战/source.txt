权之难，齐、燕战。
秦使魏冉之赵，出兵助燕击齐。
薛公使魏处之赵，谓李向曰： 君助燕击齐，齐必急。
急必以地和于燕，而身与赵战矣。
然则是君自为燕东兵，为燕取地也。
故为君计者，不如按兵匆出。
齐必缓，缓必复与燕战。
战而胜，兵罢弊，赵可取唐、曲逆；战而不胜，命悬于赵。
然则吾中立而割穷齐与疲燕也，两国之权，归于君矣。 
