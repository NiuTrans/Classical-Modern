庞葱与太子质于邯郸，谓魏王曰： 今一人言市有虎，王信之乎? 王曰： 否。 
 二人言市有虎，王信之乎? 王曰： 寡人疑之矣。 
 三人言市有虎，王信之乎? 
王曰： 寡人信之矣。 
庞葱曰： 夫市之无虎明矣，然而三人言而成虎。
今邯郸去大梁也远于市，而议臣者过于三人矣。
愿王察之矣。 
王曰： 寡人自为知。 
于是辞行，而谗言先至。
后太子罢质，果不得见。
