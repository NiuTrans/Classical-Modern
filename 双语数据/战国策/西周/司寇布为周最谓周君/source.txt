司寇布为周最谓周君曰： 君使人告齐王以周最不肯为太子也，臣为君不取也。
函冶氏为齐太公买良剑，公不知善，归其剑而责之金。
越人请买之干金，折而不卖。
将死，而属其子曰： 必无独知。 
今君之使最为太子，独知之契也，天下未有信之者也。
臣恐齐王之为君实立果而让之於最，以嫁之齐也。
君为多巧，最为多诈，君何不买信货哉?
奉养无有爱于最也，使天下见之。 
