张仪又恶陈轸于秦王。曰： 轸驰楚、秦之间，今楚不加善秦而善轸，然则是轸自为而不为国也。
且轸欲去秦而之楚，王何不听乎? 
王谓陈轸曰： 吾闻子欲去秦而之楚，信乎? 
陈轸曰： 然。 
王曰： 仪之言果信也。 
曰： 非独仪知之也，行道之人皆知之。
曰： 孝己爱其亲，天下欲以为子；子胥忠乎其君，天下欲以为臣。
卖仆妾售乎闾巷者，良仆妾也；出妇嫁乡曲者，良妇也。 
吾不忠于君，楚亦何以轸为忠乎?
忠且见弃，吾不之楚，何适乎? 
秦王曰： 善。 乃必之也。
