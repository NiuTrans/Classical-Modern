卫使客事魏，三年不得见。
卫客患之，乃见梧下先生，许之以百金。
梧下先生曰： 诺。 
乃见魏王曰： 臣闻秦出兵，未知其所之。
秦、魏交而不修之日久矣。
愿王博事秦，无有佗计。 魏王曰： 诺。 
客趋出，至郎门而反曰： 臣恐王事秦之晚。 王曰： 何也? 
先生曰： 夫人于事己者过急，于事人者过缓。
今王缓于事己者，安能急于事人。 
 奚以知之? 
 卫客曰：事王三年不得见。
臣以是知王缓也。 
魏王趋见卫客。
