魏太子自将，过宋外黄。外黄徐子曰： 臣有百战百胜之术，太子能听臣乎? 
太子曰： 愿闻之。 
客曰： 固愿效之。
今太子自将攻齐，大胜并莒，则富不过有魏，而贵不益为王。
若战不胜，则万世无魏。此臣之百战百胜之术也。 
太子曰： 诺。
请必从公之言而还。 
客曰： 太子虽欲还，不得矣。彼利太子之战攻，而欲满其意者众，太子虽欲还，恐不得矣。 
太子上车请还。
其御曰： 将出而还，与北同，不如遂行。 
遂行。与齐人战而死，卒不得魏。
