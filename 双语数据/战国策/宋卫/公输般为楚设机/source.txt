公输般为楚设机，将以攻宋。
墨子闻之，百舍重茧，往见公输般，谓之曰： 吾自宋闻子。
吾欲藉子杀王。 
公输般曰： 吾义固不杀王。 
墨子曰： 闻公为云梯，将以攻宋。宋何罪之有?
义不杀王而攻国，是不杀少而杀众。
敢问攻宋何义也? 
公输般服焉，请见之王。
墨子见楚王曰： 今有人于此，舍其文轩，邻有弊舆而欲窃之；舍其锦绣，邻有短褐而欲窃之；舍其梁肉，邻有糟糠而欲窃之。此为何若人也? 王曰： 必为有窃疾矣。 
墨子曰： 荆之地方五千里，宋方五百里，此犹文轩之与弊舆也。
荆有云梦，犀兕麋鹿盈之，江、汉鱼鳖鼋鼍，为天下饶，宋所谓无雉兔鲋鱼者也，此犹梁肉之与糟糠也。
荆有长松、文梓、楩、柟、豫樟，宋无长木，此犹锦绣之与短褐也。
恶以王吏之攻宋，为与此同类也。 王曰： 善哉！
请无攻宋。 
