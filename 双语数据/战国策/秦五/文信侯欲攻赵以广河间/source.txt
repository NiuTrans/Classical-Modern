文信侯欲攻赵以广河间，使刚成君蔡泽事燕三年，而燕太子质于秦。
文信侯因请张唐相燕，欲与燕共伐赵，以广河间之地。
张唐辞曰： 燕者必径于赵，赵人得唐者，受百里之地。 
文信侯去而不快。
少庶子甘罗曰： 君侯何不快甚也? 
文信侯曰： 吾令刚成君蔡泽事燕三年，而燕太子已入质矣。今吾自请张卿相燕，而不肯行。 
甘罗曰： 臣行之。 
文信侯叱去曰： 我自行之而不肯，汝安能行之也? 
甘罗曰： 夫项櫜生七岁而为孔子师，今臣生十二岁于兹矣，君其试臣，奚以遽言叱也? 
甘罗见张唐曰： 卿之功，孰与武安君? 
唐曰： 武安君战胜攻取，不知其数；攻城堕邑，不知其数。
臣之功不如武安君也。 
甘罗曰： 卿明知功之不如武安君欤? 
曰： 卿明知为不如文信侯专欤? 
曰： 知之。 
甘罗曰： 应侯欲伐赵，武安君难之，去咸阳七里，绞而杀之。
今文信侯自请卿相燕，而卿不肯行，臣不知卿所死之处矣! 
唐曰： 请因孺子而行! 
令库具车，厩具马，府具币，行有日矣。甘罗谓文信侯曰： 借臣车五乘，请为张唐先报赵。 
见赵王，赵王郊迎。
曰： 闻之。  燕太子入秦者，燕不欺秦也。
张唐相燕者，秦不欺燕也。秦、燕不相欺，则伐赵，危矣。
燕、秦所以不相欺者，无异故，欲攻赵而广河间也。
今王资臣五城以广河间，请归燕太子，与强赵攻弱燕。 
赵王立割五城以广河间，归燕太子。
赵攻燕，得上谷三十六县，与秦什一。
