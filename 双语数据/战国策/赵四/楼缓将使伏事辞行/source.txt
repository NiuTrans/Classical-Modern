楼缓将使，伏事，辞行，谓赵王曰： 臣虽尽力竭知，死不复见于王矣。 
王曰： 是何言也?
固且为书而厚寄卿。 
楼子曰： 王不闻公子牟夷之于宋乎?
非肉不食。文张善宋，恶公子牟夷，寅然。
今臣之于王，非宋之于公子牟夷也，而恶臣者过文张。故臣死不复见于王矣。 
王曰： 子勉行矣，寡人与子有誓言矣。 
楼子遂行。
后以中牟反，入梁。
候者来言，而王弗听，曰： 昔已与楼子有言矣。 
