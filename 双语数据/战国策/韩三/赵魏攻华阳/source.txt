赵、魏攻华阳，韩谒急于秦。冠盖相望，秦不救。
韩相国谓田苓曰： 事急，愿公虽疾，为一宿之行。 
田苓见穰侯，穰侯曰： 韩急乎?
何故使公来? 
田苓对曰： 未急也。 
穰侯怒曰： 是何以为公之王使乎?
冠盖相望，告弊邑甚急，公曰未急，何也? 
田苓曰： 彼韩急，则将变矣。 
穰侯曰： 公无见王矣，臣请令发兵救韩。 
八日中，大败赵、魏于华阳之下。
