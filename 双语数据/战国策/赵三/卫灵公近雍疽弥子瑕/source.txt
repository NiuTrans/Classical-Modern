卫灵公近雍疽、弥子瑕。
二人者，专君之势以蔽左右。
复涂侦谓君曰： 昔日臣梦见君。 
君曰： 子何梦? 
曰： 梦见灶君。 
君忿然作色曰： 吾闻梦见人君者，梦见日。
今子曰梦见灶君而言君也，有说则可，无说则死。 
对曰： 日，并烛天下者也，一物不能蔽也。
若灶则不然，前之人炀，则后之人无从见也。
今臣疑人之有炀于君者也，是以梦见灶君。 
君曰： 善。 
于是因废雍疸、弥子瑕，而立司空狗。
