平原君谓平阳君曰： 公子牟游于秦，且东，而辞应侯。
应侯曰： 公子将行矣，独无以教之乎? 
曰： 且微君之命命之也，臣固且有效于君。
夫贵不与富期，而富至；富不与不梁肉期，而梁肉至；梁肉不与骄奢期，而骄奢至；骄奢不与死亡期，而死亡至。
累世以前，坐此者多矣。 
应侯曰： 公子之所以教之者厚矣。 
愿君之亦勿忘也。 
平阳君曰： 敬诺。 
