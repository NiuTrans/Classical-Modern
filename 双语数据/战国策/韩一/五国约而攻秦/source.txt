五国约而攻秦，楚王为从长，不能伤秦，兵罢而留于成皋。
魏顺谓市丘君曰： 五国罢，必攻市丘，以偿兵费。
君资臣，臣请为君止天下之攻市丘。 
市丘君曰： 善。 
因遣之。
魏顺南见楚王曰： 王约五国而西伐秦，不能伤秦，天下且以是轻王而重秦，故王胡不卜交乎? 
楚王曰： 奈何? 
魏顺曰： 天下罢，必攻市丘以偿兵费。
王令之匆攻市丘。
五国重王，且听王之言而不攻市丘；不重王，且反王之言而攻市丘。
然则王之轻重必明矣。 
故楚王卜交而市丘存。
