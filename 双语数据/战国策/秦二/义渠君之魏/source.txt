义渠君之魏，公孙衍谓义渠君曰： 道远，臣不得复过矣，请谒事情。 
义渠君口： 愿闻之。 
对曰： 中国无事于秦，则秦且烧获君之国；中国为有事于秦，则秦且轻使重币，而事君之国也。 
义渠君曰： 谨闻令。 
居无几何，五国伐秦。
陈圳谓秦王曰： 义渠君者，蛮夷之贤君，王不如赂之以抚其心。 
秦王曰： 善。 
因以文绣千匹，好女百人，遗义渠君。
义渠君致群臣而谋曰： 此乃公孙衍之所谓也。 
因起兵袭秦，大败秦人于李帛之下。
