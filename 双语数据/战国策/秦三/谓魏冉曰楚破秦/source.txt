谓魏冉曰： 楚破秦，不能与齐县衡矣。
秦三世积节于韩、魏，而齐之德新加与。
齐、秦交争，韩、魏东听，则秦伐矣。齐有东国之地，方千里。
楚苞九夷，又方千里，南有符离之塞，北有甘鱼之口。
权县宋、卫，宋、卫乃当阿、甄耳。
利有千里者二，富擅越隶，秦乌能与齐县衡韩、魏，支分方城膏腴之地以薄郑?兵休复起，足以伤秦，不必待齐。 
