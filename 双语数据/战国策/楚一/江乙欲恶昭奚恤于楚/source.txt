江乙欲恶昭奚恤于楚，谓楚王曰： 下比周，则上危；下分争，则上安。
王亦知之乎?
愿王勿忘也。
且人有好扬人之善者，于王何如? 
王曰： 此君子也，近之。 
江乙曰： 有人好扬人之恶者，于王何如? 
王曰： 此小人也，远之。 
江乙曰： 然则且有子杀其父，臣弑其主者。而王终已不知者，何也?
以王好闻人之美而恶闻人之恶也。 王曰： 善。
寡人愿两闻之。 
