秦、赵约而伐魏，魏王患之。
芒卯曰： 王勿忧也。臣请发张倚使谓赵王曰，夫邺，寡人固形弗有也。
今大王收秦而攻魏，寡人请以邺事大王。 
赵王喜，召相国而命之曰： 魏王请以邺事寡人，使寡人绝秦。 
相国曰： 收秦攻魏，利不过邺。
今不用兵而得邺，请许魏。 
张倚因谓赵王曰： 敝邑之吏效城者，已在邺矣。大王且何以报魏? 
赵王因令闭关绝秦。
秦、赵大恶。芒卯应赵使曰： 敝邑所以事大王者，为完邺也。
今郊邺者，使者之罪也，卯不知也。 
