鲁仲连谓孟尝： 君好士也，雍门养椒亦，阳得子养，饮食、衣裘与之同之，皆得其死。
今君之家富于二公，而士未有为君尽游者也。 
君曰： 文不得是二人故也。
使文得二人者，岂独不得尽? 
对曰： 君之厩马百乘，无不被绣衣而食菽粟者，岂有骐麟騄耳哉?
后宫十妃，皆衣缟紵，食梁肉，岂有毛嫱、西施哉?
色与马取于今之世，士何必待古哉?
故曰君之好士未也。 
