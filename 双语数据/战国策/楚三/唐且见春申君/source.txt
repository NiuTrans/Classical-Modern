唐且见春申君曰： 齐人饰身修行得为益，然臣羞而不学也，不避绝江河，行千余里来，窃慕大君之义，而善君之业。
臣闻之贲、诸怀锥刃而天下为勇，西施衣褐而天下称美。
今君相万乘之楚，御中国之难，所欲者不成，所求者不得，臣等少也。
夫枭棊之所以能为者，以散棋佐之也。
夫一枭之不如不胜五散，亦明矣，今君何不为天下枭，而令臣等为散乎? 
