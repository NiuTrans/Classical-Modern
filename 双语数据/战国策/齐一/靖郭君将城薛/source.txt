靖郭君将城薛，客多以谏。
靖郭君谓谒者，无为客通。
齐人有请者曰： 臣请三言而已矣!益一言，臣请烹。 
靖郭君因见之。
客趋而进曰： 海大鱼。 
因反走。
君曰： 客有于此。 
客曰： 鄙臣不敢以死为戏。 
君曰： 亡，更言之。 
对曰： 君不闻大鱼乎？
网不能止，钩不能牵，荡而失水，则蝼蚁得意焉。
今夫齐，亦君之水也，君长有齐阴，奚以薛为？
夫齐，虽隆薛之城到于天，犹之无益也。 
君曰： 善。 
