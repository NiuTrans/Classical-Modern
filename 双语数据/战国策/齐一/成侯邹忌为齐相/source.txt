成侯邹忌为齐相，田忌为将，不相说。
公孙閈谓邹忌曰： 公何不为王谋伐魏?
胜，则是君之谋也，君可以有功；战不胜，田忌不进，战而不死，曲挠而诛。 
邹忌以为然，乃说王而使田忌伐魏。
田忌三战三胜，邹忌以告公孙閈，公孙閈乃使人操十金而往卜于市，曰： 我田忌之人也，吾三战而三胜，声威天下，欲为大事，亦吉否? 
卜者出，因令人捕为人卜者，亦验其辞于王前。
田忌遂走。
