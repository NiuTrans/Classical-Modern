田忌为齐将，系梁太子申，禽庞涓。
孙子谓田忌曰： 将军可以为大事乎? 
田忌曰： 奈何? 
孙子曰： 将军无解兵而入齐。使彼罢弊于先弱守于主。
主者，循轶之途也，辖击摩车而相过。
使彼罢弊先弱守于主，必一而当十，十而当百，百而当千。
然后背太山，左济，右天唐，军重踵高宛，使轻车锐骑冲雍门。
若是，则齐君可正，而成侯可走。
不然，则将军不得入于齐矣。 
田忌不听，果不入齐。
