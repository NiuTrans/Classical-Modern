《务本新书》：假有一村，两家相合，低筑围墙，四面各一百步，若户多地宽，更甚省力。
一家该筑二百步。
墙内空地，计一万步，每一步一桑，计一万株；一家计分五千株。
若一家孤另一转，筑墙二百步，墙内空地止二千五百步；依上一步一桑，止得二千五百株。
其功利不侔如此。
恐起争端，当于园心以篱介断。
比之独力筑墙，不止桑多一倍，亦递相藉力，容易句当。
