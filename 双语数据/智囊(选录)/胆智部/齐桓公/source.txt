宁戚，卫人，饭牛车下，扣角而歌。
齐桓公异之，将任以政。群臣曰： 卫去齐不远，可使人问之，果贤，用未晚也。 
公曰： 问之，患其有小过，以小弃大，此世所以失天下士也。 
乃举火而爵之上卿。
孔明深知魏延之才，而又知其才之必不为人下，故未免虑之太深，防之太过，持之太严，宁使有余才，而不欲尽其用，其不听子午谷之计者，胆为识掩也。
呜呼，胆盖难言之矣!
魏以夏侯楙镇长安。
丞相亮伐魏，魏延献策曰： 楙怯而无谋，今假延精兵五千，直从褒中出，循秦岭而东，当子午而北，不过十日，可到长安。
楙闻延奄至，必弃城走，比东方相合，尚二十许日。
而公从斜谷来，亦足以达。如此则一举而咸阳以西可定矣! 
亮以为危计，不用。
齐桓公任登为中牟令，荐士于襄主，曰瞻胥已，襄主以为中大夫。
相室谏曰： 君其耳而未之目也，为中大夫若此其易也! 
襄子曰： 我取登，既耳而目之矣，登之所取，又耳而目之，是耳目人终无已也! 
此亦齐桓之智也。
