冯子曰：凡任天下事，皆胆也；其济，则智也。
知水溺，故不陷；知火灼，故不犯。其不入不犯，其无胆也，智也。
若自信入水必不陷，入火必不灼，何惮而不入耶？
智藏于心，心君而胆臣，君令则臣随。令而不往，与夫不令而横逞者，其君弱。
故胆不足则以智炼之，胆有余则以智裁之。
智能生胆，胆不能生智。刚之克也，勇之断也，智也。
赵思绾尝言： 食人胆至千，刚勇无敌。 
每杀人，辄取酒吞其胆。夫欲取他人之胆。益己之胆，其不智亦甚矣!
必也取他人之智，以益己之智，智益老而胆益壮，则古人中之以 威克 、以 识断 者，若而人，吾师平!
