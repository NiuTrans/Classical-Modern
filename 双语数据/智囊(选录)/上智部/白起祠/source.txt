白起贞元中，咸阳人上言见白起，令奏云： 请为国家捍御西陲，正月吐蕃必大下。 
既而吐蕃果入寇，败去。
德宗以为信然，欲于京城立庙，赠起为司徒。
李泌曰： 臣闻 国将兴，听于人 。
今将帅立功，而陛下褒赏白起，臣恐边将解体矣。
且立庙京师，盛为祷祝，流传四方，将召巫风。
臣闻杜邮有旧祠，请敕府县修葺，则不至惊人耳目。 
上从之。
