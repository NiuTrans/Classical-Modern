光武诛王郎，收文书，得吏人与郎交关谤毁者数千章。
光武不省，会诸将烧之，曰： 令反侧子自安！ 
宋桂阳王休范举兵浔阳，萧道成击斩之。
而众贼不知，尚破台军而进。
宫中传言休范已在新亭，士庶惶惑，诣垒投名者以千数。
及到，乃道成也。
道成随得辄烧之，登城谓曰： 刘休范父子已戮死，尸在南冈下，我是萧平南，汝等名字，皆已焚烧，勿惧也！ 
亦是祖光武之智。
