乐羊子尝于行路拾遗金一饼，还以语妻，妻曰： 志士不饮盗泉，廉士不食嗟来，况拾遗金乎？ 
羊子大惭，即捐之野。
乐羊子游学，一年而归。
妻问故，羊子曰： 久客怀思耳。 
妻乃引刀趋机而言曰： 此织自一丝而累寸，寸而累丈，丈而累匹。今若断斯机，则前功尽捐矣!
学废半途，何以异是？ 
羊子感其言，还卒业，七年不返。
乐羊子游学，其妻勤作以养姑。
尝有他舍鸡谬入园，姑杀而烹之，妻对鸡不餐而泣，姑怪问故，对曰： 自伤居贫，不能备物，使食有他肉耳。 姑遂弃去不食。
返遗金，则妻为益友；卒业，则妻为严师；谕姑于道，成夫之德，则妻又为大贤孝妇。
