唐滕王极淫。
诸官美妻，无得白者，诈言妃唤，即行无礼。
时典签崔简妻郑氏初到，王遣唤。
欲不去，则惧王之威；去则被王之辱。郑曰： 无害。 
遂入王中门外小阁。王在其中，郑入，欲逼之，郑大叫左右曰： 大王岂作如是，必家奴耳。 
取只履击王头破，抓面流血，妃闻而出。郑乃得还。
王惭，旬日不视事。
简每日参候，不敢离门。
后王坐，简向前谢，王惭，乃出。
诸官之妻曾被唤入者，莫不羞之。
不唯自全，又能全人，此妇有胆有识。
