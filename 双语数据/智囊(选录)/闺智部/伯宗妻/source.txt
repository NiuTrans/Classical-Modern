晋伯宗朝，以喜归。其妻曰： 子貌有喜，何也？ 
曰： 吾言于朝，诸大夫皆谓我智似阳子。 
对曰： 阳子华而不实，主言而无谋，是以难及其身，子何喜焉？ 
伯宗曰： 我饮诸大夫而与之语，尔试听之。 
曰： 诺。 其妻曰： 诸大夫莫子若也。然而民不能戴其上久矣，难必及子，盍亟索士，憖庇州犁，伯宗子焉？ 
得毕阳。
后诸大夫害伯宗，毕阳实送州犁于荆。
初，伯宗每朝，其妻必戒之曰： 盗憎主人，民怨其上，子好直言，必及于难。 
