李纲欲用张所，然所尝论宰相黄潜善，纲颇难之。
一日遇潜善，款语曰： 今当艰难之秋，负天下重责，而四方士大夫，号召未有来者。
前议置河北宣抚司，独一张所可用。又以狂妄有言得罪，如所之罪，孰谓不宜？
第今日势迫，不得不试用之，如用以为台谏，处要地，则不可；使之借官为招抚，冒死立功以赎过，似无嫌。 
潜善欣然许之。
