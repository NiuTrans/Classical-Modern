景公有马，其圉人杀之。
公怒，援戈将自击之。
晏子曰： 此不知其罪而死，臣请为君数之。 公曰： 诺。 
晏子举戈临之曰： 汝为我君养马而杀之，而罪当死；汝使吾君以马之故杀圉人，而罪又当死；汝使吾君以马故杀圉人，闻于四邻诸侯，而罪又当死。 
公曰： 夫子释之，勿伤吾仁也。 
后唐庄宗猎于中牟，践蹂民田，中牟令当马而谏。
庄宗大怒，命叱去斩之。
伶人敬新磨率诸伶走追其令，擒至马前。数之曰： 汝为县令，独不闻天子好田猎乎？
奈何纵民稼穑，以供岁赋，何不饥饿汝民，空此田地，以待天子驰逐？
汝罪当死，亟请行刑! 
诸伶复唱和，于是庄宗大笑，赦之。
