冯异与赤眉战，使壮士变服与赤眉同，伏于道侧。
旦日，赤眉使万人攻异前部。贼见势弱，遂悉众攻异。
异乃纵兵大战，日昃，贼气衰，伏兵卒起，服色相乱，赤眉不复识别，众遂惊溃。
异追击，大破之。
吐蕃寇临洮，次大来谷。
安北大都护王晙率所部二千，与临洮兵合，料奇兵七百，易胡服，夜袭敌营，去贼五里，令曰： 前遇寇大呼，鼓角应之。 
贼惊，疑伏兵在旁，自相斗，死者万计。
