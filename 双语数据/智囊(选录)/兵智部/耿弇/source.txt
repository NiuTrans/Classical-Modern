张步弟蓝，将精兵二万守西安，而诸郡合万人守临淄。相距四十里。
耿弇进军二城之间，视西安城小而坚，临淄虽大实易取，乃下令，后五日攻西安。
蓝闻，日夜警备。
至期，夜半，弇敕诸将皆蓐食，及旦，径趋临淄。半日拔其城，蓝惧，弃城走。
诸将曰： 敕攻西安而乃先临淄，竟并下之，何也？ 
弇曰： 西安闻吾攻，必严守具；临淄出不意而至，必自警扰，攻之，必立拔；拔临淄则西安孤，此击一而得二也!
若先攻西安，顿耿弇兵坚城，死伤必多，即拔之，吾深入其地，后乏转输，旬月间不自困乎？ 
诸将皆服。
