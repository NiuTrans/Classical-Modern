齐贤知代州，契丹入寇。
齐贤遣使期潘美以并师来会战。
使为契丹所执，俄而美使至云： 师出至柏井，得密诏，不许出战，已还州矣。 
齐贤曰： 敌知美之来，而不知美之退。 
乃夜发兵二百人，人持一帜，负一束刍，距州西南三十里，列炽燃刍，契丹兵遥见火光中有旗帜，意谓并师至，骇而北走。
齐贤先伏卒二千于土镫砦，掩击，大破之。
