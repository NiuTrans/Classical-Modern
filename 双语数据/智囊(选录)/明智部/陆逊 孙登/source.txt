陆逊陆逊多沉虑，筹无不中，尝谓诸葛恪曰： 在吾前者，吾必奉之同升；在吾下者，吾必扶持之。
君今气陵其上，意蔑乎下，恐非安德之基也! 
恪不听，卒见死。
嵇康从孙登游三年，问终不答。
康将别，曰： 先生竟无言耶？ 
登乃曰： 子识火乎？
生而有光，而不用其光，果在于用光；人生有才，而不用其才，果在于用才。
故用光在乎得薪，所以保其曜；用才在乎识物，所以全其年。
今子才多识寡，难乎免于今之世矣! 
康不能用，卒死吕安之难。
