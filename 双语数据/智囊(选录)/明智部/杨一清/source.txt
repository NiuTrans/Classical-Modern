西番故饶马，而仰给中国茶饮疗疾。
祖制以蜀茶易番马，久而寝弛，茶多阑出，为奸人利，而番马不时至。
杨文襄乃请重行太仆宛马之官，而严私通禁，尽笼茶利于宫，以报致诸番。
番马大集，而屯牧之政修。
其抚陕西，则创城于平虏、红古二地，以为固原援。
筑垣濒河，以捍靖虏。
其讨安化，则授张永策以诛逆瑾。
出将入相，谋无不酬，当时目公为 智囊 ，又比之姚崇，不虑也!
