郭嘉孙策既尽有江东，转斗千里，闻曹公与袁绍相持官渡，将议袭许。
众闻之，皆惧。郭嘉独曰： 策新并江东，所诛皆英杰，能得人死力者也。
然策轻而无备，虽有百万众，无异于独行中原。
若刺客伏起，一人之敌耳。
以吾观之，必死于匹夫之手。 
虞翻亦以策好驰骋游猎，谏曰： 明府用乌集之众，驱散附之士，皆能得其死力，此汉高之略也。
至于轻出微行，吏卒尝忧之。
夫白龙鱼服，困于豫且；白蛇自放，刘季害之。
愿少留意。 
策曰： 君言是也! 
然终不能悛，至是临江未济，果为许贡家客所杀。
孙伯符不死，曹瞒不安枕矣。天意三分，何预人事？
