嘉靖间，一士人候选京邸有官矣，然久客橐，欲贷千金。
与所故游客谈。数日报命，曰： 某中贵允尔五百。 
士人犹恨少，客曰： 凡贷者例以厚贽先。内相性喜谀苟得其欢，即请益非难也。 
士人拮据，凑贷器币，约值百金，为期人谒及门。
堂轩丽巨，苍头庐儿皆曳绮缟，两壁米袋充栋，皆有御用字。
久之，主人出。壮横肥，以两童子头抵背而行，享礼微笑，许贷八百，庐儿曰： 已晚，须明日。 
主人可之。士人既出，喜不自胜，客复属耳： 当早至，我俟于此。 
及明往，寥然空宅，堂下煤土两堆，皆袋所倾。
问主宅者，曰： 昨有内相赁宅半日，知是谁？ 
客亦灭迹，方悟其诈。
