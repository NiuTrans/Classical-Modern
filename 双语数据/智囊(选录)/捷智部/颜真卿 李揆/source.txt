安禄山反，破东都，遣段子光传李憕、卢奕、蒋清首，以徇河北。
真卿绐诸将曰： 吾素识憕等，其首皆非是。 
乃斩光而藏三首。
李尚书揆素为卢杞所恶，用为入蕃会盟使。
揆辞老，恐死道路，不能达命。
帝恻然，杞曰： 和戎当择练朝事者，非揆不可，揆行，则年少于揆者，后无所避矣。 揆不敢辞。揆至蕃，酋长曰： 闻唐有第一人李揆，公是否？ 
揆畏留，因绐之曰： 彼李揆安肯来耶？ 
