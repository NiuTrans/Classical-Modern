王戎年七岁时，尝与诸小儿游，瞩见道旁李树，有子扳折，诸小儿竞走之，唯戎不动。
人问之，答曰： 树在道旁而多子，此必苦李。 
试之果然。
许衡少时，尝暑中过河阳，其道有梨，众争取啖之，衡独危坐树下自若。
或问之，曰： 非其有而取之，不可。 
曰： 人亡世乱，此无主矣。 
衡曰： 梨无主，吾心独无主乎？ 
合二事观，戎为智，衡为义，皆神童也。
