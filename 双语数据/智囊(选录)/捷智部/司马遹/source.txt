司马遹晋惠帝太子遹。
自幼聪慧，宫中尝夜失火，武帝登楼望之，太子乃牵帝衣入暗中。
帝问其故，对曰： 暮夜仓卒，宜备非常，不可令照见人主。 
时遹才五岁耳，帝大奇之。
尝从帝观豕牢，言于帝曰： 豕甚肥，何不杀以养士，而令坐费五谷？ 
帝抚其背曰： 是儿当兴吾家。 
后竟以贾后谗废死，谥愍怀。吁，真可愍可怀也!
此智识人，何以不禄？
噫!斯人而禄也，司马氏必昌，而天道僭矣。
遹谥愍怀。而继惠世者，一怀一愍，马遂革而为牛，天之巧于示应乎？
