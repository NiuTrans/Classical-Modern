杨修为魏武主簿。时作相国门，始构榱桷。
魏武自出看，题门作 活 字，便去。
杨见，便令坏之，曰： 门中活， 阔 字，王正嫌门大也。 
人饷魏武一杯酪，魏武啖少许，盖头上题 合 字以示众。
众莫能解，次至杨修。修便啖之，曰： 公教人啖一口也，复何疑？ 
魏武尝过 曹娥碑 下，杨修从。碑背上见题作 黄绢幼妇外孙薹臼 八字。
魏武谓修曰： 解否？ 答曰： 解。 
魏武曰： 卿未可言，俟我思之。 
行三十里，魏武乃曰： 吾已得。 
令修别记所知。修曰： 黄绢，色丝，于字为 绝 ；幼妇，少女，于字为 妙 ；外孙，女子，于字为 好 ；薹臼，受五辛之器，于字为 辞 。
所谓 绝妙好辞 也! 
魏武亦记之，与修同，叹曰： 吾才去卿乃三十里。 
操既平汉中，欲讨刘备而不得进，欲守又难为功。
护军不知进止，操出教，唯曰： 鸡肋。 
外曹莫能晓，杨修曰： 夫鸡肋，食之则无所得，弃之则殊可惜，公归计决矣。 
乃私语营中戒装，俄操果班师。
德祖聪颖太露，为操所忌，其能免乎？
晋、宋人主多与臣下争胜诗、字，故鲍照多累句，僧虔用拙笔，皆以避祸也。
