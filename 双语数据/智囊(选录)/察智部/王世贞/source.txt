王世贞备兵青州，部民雷龄以捕盗横莱、潍间，海道宋购之急而遁，以属世贞。
世贞得其处，方欲掩取，而微露其语于王捕尉者，还报又遁矣。
世贞阳曰： 置之。 
又旬月，而王王世贞尉擒得他盗，世贞知其为龄力也，忽屏左右召王尉诘之： 若奈何匿雷龄？
往立阶下闻捕龄者非汝邪？ 
王惊谢，愿以飞骑取龄自赎。
俄龄至，世贞曰： 汝当死，然汝能执所善某某盗来，汝生矣。 
而令王尉与俱，果得盗。世贞遂言于宋而宽之。
官校捕七盗，逸其一。
盗首妄言逸者姓名，俄缚一人至，称冤。
乃令置盗首庭下差远，而呼缚者跽阶上，其足蹑丝履，盗数后窥之。
世贞密呼一隶，蒙缚者首，使隶肖之，而易其履以入。盗不知其易也，即指丝履者，世贞大笑曰： 尔乃以吾隶为盗! 
即释缚者。
