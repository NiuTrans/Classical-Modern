李德裕镇浙右。甘露寺僧诉交代常住什物，被前主事僧耗用常住金若干两，引证前数辈，皆有递相交领文籍分明，众词指以新得替人隐而用之，且云： 初上之时，交领分两既明，及交割之日，不见其金。 
鞫成具狱，伏罪昭然。
未穷破用之所，公疑其未尽，微以意揣之，僧乃诉冤曰： 积年以来，空交分两文书，其实无金矣。众乃以孤立，欲乘此挤之。 
公曰： 此不难知也。 
乃召兜子数乘，命关连僧人对事，遣入兜子中，门皆向壁，不令相见；命取黄泥各模交付下次金样以凭证据，僧既不知形状，竟摸不成，前数辈皆伏罪。
