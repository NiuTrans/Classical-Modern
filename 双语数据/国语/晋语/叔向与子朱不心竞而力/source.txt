秦景公使其弟鍼来求成，叔向命召行人子员。
行人子朱曰 朱也在此。 
叔向曰： 召子员。 
子朱曰： 朱也当御。 
叔向曰： 肸也欲子员之对客也。 
子朱怒曰： 皆君之臣也，班爵同，何以黜朱也？ 
抚剑就之。
叔向曰： 秦、晋不和久矣，今日之事幸而集，子孙飨之。不集，三军之士暴骨。
夫子员导宾主之言无私，子常易之。
奸以事君者，吾所能御也。 
拂衣从之，人救之。
平公闻之曰： 晋其庶乎！
吾臣之所争者大。 
师旷侍，曰： 公室惧卑，其臣不心竞而力争。 
