兄道友，弟道恭。
兄弟睦，孝在中。
财物轻，怨何生。
言语忍，忿自泯。
或饮食，或坐走。长者先，幼者后。
长呼人，即代叫。人不在，己即到。
称尊长，勿呼名。对尊长，勿见能。
路遇长，疾趋揖。长无言，退恭立。
骑下马，乘下车。过犹待，百步余。
长者立，幼勿坐。
长者坐，命乃坐。
尊长前，声要低。低不闻，却非宜。
进必趋，退必迟。
问起对，视勿移。
事诸父，如事父。事诸兄，如事兄。
