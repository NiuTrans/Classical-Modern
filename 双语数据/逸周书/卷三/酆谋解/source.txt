维王三祀，王在酆，谋言告闻。
望着可周公旦曰： 呜呼，商其咸辜，维日望谋建功，言多信，今如其何？ 
周公曰： 时至矣，乃兴师循故。初用三同：一戚取同，二任用能，三矢无声。
三让：一近市，二贱粥，三施资。
三虞：一边不侵内，二道不驱牧，三郊不留人。 
王曰： 呜呼，允从三，三无咈，基征可因。
与周同爱，爱微无疾，疾取不取，疾至致备。
又祷不德，不德不成，害不在小，终维实大，悔后乃无。
帝命不謟，应时作谋，不敏殆哉。 
周公曰： 言斯允格，谁从己出，出而不允，乃灾；往而不往，乃弱。
士卒咸若，周一心。 
