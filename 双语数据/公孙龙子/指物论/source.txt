物莫非指，而指非指。天下无指，物无可以谓物。
非指者天下，而物可谓指乎？
指也者，天下之所无也；物也者，天下之所有也。
以天下之所有，为天下之所无，未可。天下无指,而物不可谓指也。
不可谓指者，非指也？非指者，物莫非指也。
天下无指而物不可谓指者，非有非指也。
非有非指者，物莫非指也。物莫非指者，而指非指也。
天下无指者，生于物之各有名，不为指也。不为指而谓之指，是无部为指。
以有不为指之无不为指，未可。
以 指者天下之所无 。天下无指者，物不可谓无指也；不可谓无指者。
非有非指也；非有非指者，物莫非指、指非非指也，指与物非指也。使天下无物指，谁径谓非指？天下无物，谁径谓指？天下有指无物指，谁径谓非指、径谓无物非指？
且夫指固自为非指，奚待于物而乃与为指？
