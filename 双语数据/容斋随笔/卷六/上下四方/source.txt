上下四方不可穷竟。正杂庄，列、释氏之寓言，曼衍不能说也。
《列子》： 商汤问于夏革曰： 上下八方有极尽乎？ 
革曰： 不知也。 
汤固问，革曰： 无则无极，有则有尽，朕何以知之？
然无极之外，复无无极；无尽之中，复无无尽。
无极复无无极，无尽复无无尽，朕是以知其无极无尽也，而不知其有极有尽也，焉知天地之表，不有大天地者乎？  《大集经》：  风住何处？ 曰： 风住虚空。 
又问： 虚空为何所住？ 
答言： 虚空住于至处。 
何以故？远离一切诸处所故，一切处所所不摄故，非数非称不可量故，是故至处无有住处。  
二家说，如是而已。
