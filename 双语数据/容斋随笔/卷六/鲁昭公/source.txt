春秋之世，列国之君失守社稷，其国皆即日改立君，无虚位以俟者。
惟鲁昭公为季孙意如所逐而也于齐，又适晋，凡八年乃没。
意如在国摄事主祭，岁具从者之衣履而归之于乾侯。
公薨之明年，丧还故国，然后其弟公子宋始即位，他国无此比也。
岂非鲁秉周礼，虽不幸逐君，犹存厥位，而不敢绝之乎？
其后哀公孙于越，《左传》终于是年，不知悼公以何时立也。
