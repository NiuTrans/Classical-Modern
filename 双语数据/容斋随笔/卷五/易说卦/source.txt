《易•说卦》荀爽《九家集解》《乾》 为木果 之下，更有四，曰：为龙，为车，为衣，为言。
《坤》后有八，曰：为牝，为迷，为方，为囊，为裳，为黄，为帛，为浆。
《震》后有三，曰：为王，为鹄，为鼓。
《巽》后有二，曰：为杨，为鹳。
《坎》后有八，曰：为宫，为律，为可，为栋，为丛棘，为狐，为蒺藜，为桎梏。
《离》后有一，曰：为牝车。
《艮》后有三，曰：为鼻，为虎，为狐。
《兑》后有二，曰：为常，为辅颊。
注云 常，西方神也。 
陆德明以其与王弼本不同，故载于《释文》。按：《震》为龙与《乾》同，故虞翻、干宝本作 駹 。
