成都有唐《平南蛮碑》，开元十九年，剑南节度副大使张敬忠所立。
时南蛮大酋长染浪州刺史杨盛颠为边患，明皇遣内常侍高守信为南道招慰处置使以讨之，拔其九城。
此事新、旧《唐书》及野史皆不载。
肃宗以鱼朝恩为观军容处置使，宪宗用吐突承璀为招讨使，议事讥其以中人主兵柄，不知明皇用守信盖有以启之也。
裴光庭、萧嵩时为相，无足责者。
杨氏苗裔，至今犹连 晟 字云。
