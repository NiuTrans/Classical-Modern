临川石刻杂法帖一卷，载欧阳率更一帖云： 年二十馀，至鄱阳，地沃土平，饮食丰贱，众士往往凑聚。
每日赏华，恣口所须。
其二张才华议论，一时俊杰；殷、薛二侯，故不可言；戴君国士，出言便是月旦；萧中郎颇纵放诞，亦有雅致；彭君摛藻，特有自然，至如《阁山神诗》，先辈亦不能加。
此数子遂无一在，殊使痛心。 
兹盖吾乡故实也。
