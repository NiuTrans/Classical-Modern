公明日召太子少傅白居易，太子宾容萧籍、李仍叔、刘禹锡，中书舍人郑居中等十五人合宴于舟中，自晨及暮，前水嬉而后妓乐，左笔砚而右壶觞，望之若仙，观者如堵。裴公首赋一章，四坐继和，乐天为十二韵以献，见于集中。
今人赋上已，鲜有用其事者。
予按《裴公传》，是年起节度河东，三年以病丐还东都。
文宗上已宴群臣曲江，度不赴，帝赐以诗，使者及门而度薨。
与前事相去正一年。
然乐天又有一篇，题云《奉和裴令公三月上已日游太原龙泉忆去岁禊洛之作》，是开成三年诗，则度以四年三月始薨。
《新史》以为三年，误也。
《宰相表》却载其三年十二月为中书令，四年三月薨。
而帝纪全失书，独《旧史》纪、传为是。
