刘聪乘晋之衰，盗窃中土，身死而嗣灭，男女无少长皆戕于靳准。
刘曜承其后，不能十年，身为人禽。
石勒尝盛矣，子夺于虎。虎尽有秦、魏、燕、齐、韩、赵之也。
死不一年，而后嗣屠戮，无一遗种。
慕容隽乘石氏之乱，跨据河山，亦仅终其身，至子而灭。
苻坚之兴，又非刘、石比，然不能自免，社稷为墟。
慕容垂乘荷氏之乱，尽复燕祚，死未期年，基业倾覆。此七人者，皆夷狄乱华之巨擘也，而不能久如此。
今之金虏，为国八十年，传数酋矣，未亡何邪？
