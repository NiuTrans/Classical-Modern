朋友之义甚重。天下之达道五：君臣、父子、兄弟、夫妇而至朋友之交。
故天子至于庶人，未有不须友以成者。 天下俗薄，而朋友道绝 见于《诗》： 不信乎朋友，弗获乎上。 见于《中庸》、《孟子》； 朋友信之 ，孔子之志也； 车马衣裘，与朋友共， 子路之志也； 与朋友交而信 ，曾子之志也。
《周礼》六行，五曰任，谓信于友也。
汉、唐以来，犹有范张、陈雷、元白、刘柳之徒，始终相与，不以死生贵贱易其心。
本朝百年间，此风尚存。
呜呼，今亡矣！
