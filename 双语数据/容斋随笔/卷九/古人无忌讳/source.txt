古人无忌讳。
如季武子成寝，杜氏之葬在西阶之下，请合葬焉，许之。
入宫而不敢哭，武子命之哭。
曾子与客立于门侧，其徒有父死，将出哭于巷者，曾子曰： 反，哭于尔次。 
北面而吊焉。
伯高死于卫，赴于孔子，孔子曰： 夫由赐也见我，吾哭诸赐氏。 
遂哭于子贡寝门之外，命子贡为之主，曰： 为尔哭也，来者拜之。 
夫以国卿之寝阶，许外人入哭而葬；已所居室，而令门弟子哭其亲；朋友之丧，而受哭于寝门之外；今人必不然者也。圣贤所行，固为尽礼，季孙宿亦能如是。以古方今，相去何直千万也。
