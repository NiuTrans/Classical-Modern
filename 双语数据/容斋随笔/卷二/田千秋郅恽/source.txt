汉武帝杀戾太子，田千秋讼太子冤曰： 子弄父兵当何罪？ 
帝大感悟曰： 父子之间，人所难言也。公独明其不然，公当遂为吾辅佐。 
遂拜为丞相。
光武废郭后，郅恽言曰： 夫妇之好，父不能得之于子，况臣能得之于君乎？
是臣所不敢言。
虽然，愿陛下念其可否之计，无令天下有议社稷而已。
帝曰： 恽善恕已量主。 
遂以郭氏为中山王太后，卒以寿终。
此二人者，可谓善处人骨肉之间，谏不费词，婉而能入者矣。
