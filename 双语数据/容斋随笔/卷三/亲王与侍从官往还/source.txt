神宗有御笔一纸，乃为颍王时封还李受门状者，状云： 右谏议大夫、天章阁待制兼侍讲李受起居皇子大王。 
而其外封，题曰： 台衔回纳。 
下云： 皇子忠武军节度使、检校太尉、同中书门下平章事、上柱国颍王名谨封。 
名乃亲书。
其后受之子覆以黄，缴进，故藏于显谟阁。
先公得之于燕，始知国朝故事，亲王与从官往还公礼如此。
