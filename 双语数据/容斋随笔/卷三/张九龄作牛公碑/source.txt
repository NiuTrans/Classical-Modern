张九龄为相，明皇欲以凉州都督牛仙客为尚书，执不可。曰： 仙客，河湟一使典耳，擢自胥史，目不知书，陛下必用仙客，臣实耻之。 
帝不悦，因是遂罢相。
观九龄集中，有《赠泾州刺史牛公碑》，盖仙客之父，誉之甚至，云： 福善莫大于有后、仙客为国之良，用商君耕战之国，修充国羌胡之具，出言可复，所计而然，边捍长城，主恩前席。 
正称其在凉州时，与所谏止尚书事，亦才一年，然则与仙客非有夙嫌，特为公家忠计耳。
