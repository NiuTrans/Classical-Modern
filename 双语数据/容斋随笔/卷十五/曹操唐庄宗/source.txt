曹操在兖州，引兵东击陶谦于徐，而陈宫潜迎吕布为兖牧，郡县皆叛，赖程昱、荀彧之力，全东阿、鄄、范三城以待操。
操还，执昱手曰： 微子之力，吾无所归矣。 
表为东平相。
唐庄宗与梁人相持于河上，梁将王檀乘虚袭晋阳。
城中无备，几陷者数四，赖安金全帅子弟击却之于内，石君立引昭义兵破之于外，晋阳获全。
而庄宗以策非已出，金全等赏皆不行。
操终有天下，庄宗虽能灭梁，旋踵残覆亡，考其行事，概可睹矣。
