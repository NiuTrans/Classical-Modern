贵主冠浮动，亲王辔闹装。金钿相照耀，朱紫间荧煌。毬簇桃花骑，歌巡竹叶觞。洼银中贵带，昂黛内人妆。赐禊东城下，颁酺曲水傍。樽罍分圣酒，妓乐借仙倡。 盖唐世宫禁与外廷不至相隔绝，故杜子美诗： 户外昭容紫袖垂，双瞻御座引朝仪。 
又云： 舍人退食收封事，宫女开函近御筵。 
而学士独称内相，至于与命妇分庭，见贵主冠服、内人黛妆，假仙倡以佐酒，他司无比也。
