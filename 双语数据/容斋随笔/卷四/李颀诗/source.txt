欧阳公好称诵唐严维诗 柳塘春水慢，花坞夕阳迟 及杨衡 竹径通幽处，禅房花木深 之句，以为不可及。
予绝喜李颀诗云： 远客坐长夜，雨声孤寺秋。
请量东海水，看取浅深愁。 
且作客涉远，适当穷秋，暮投孤村古寺中，夜不能寐，起坐凄恻，而闻檐外雨声，其为一时襟抱，不言可知，而此两句十字中，尽其意态，海水喻愁，非过语也。
