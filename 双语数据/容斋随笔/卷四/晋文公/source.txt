晋公子重耳自狄适他国凡七，卫成公、曹共公、郑文公皆不礼焉，齐醒公妻以女，宋襄公赠以马，楚成王享之，秦穆公纳之，卒以得国。
卫、曹、郑皆同姓，刘、宋、秦、楚皆异姓，非所谓 岂无他人，不如同姓 也。
晋文公卒未葬，秦师伐郑灭滑，无预晋事，晋先轸以为秦不哀吾丧，而伐吾同姓，背秦大惠，使襄公墨衰绖而伐之。
虽幸胜于殽，终启焚舟之战，两国交兵，不复修睦者数百年。
先轸是年死于狄，至孙縠而诛灭，天也。
