逸《书》、逸《诗》，虽篇名或存，既亡其辞，则其义不复可考。
而孔安国注《尚书》，杜预注《左传》，必欲强为之说。
《书》 汨作 注云 言其治民之功 ， 咎单作《明居》 注云： 咎单，主土地之官。作《明居》，民法 ，《左传》 国了赋辔之柔矣 注云 义取宽政以安诸侯，若柔辔之御刚马 ，如此之类。
予顷教授福州日，林之奇少颖为《书》学谕，讲 帝厘下土 数语，曰： 知之为知之，《尧典》《舜典》之所以可言也；不知为不知，《九共》、《槁饫》略之可也。 
其说最纯明可嘉，林君有《书解》行于世，而不载此语，故为表出之。
