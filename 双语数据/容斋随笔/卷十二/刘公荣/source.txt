王戎诣阮籍，时兖州刺吏刘昶字公荣在坐。
阮谓王曰： 偶有二斗美酒，当与君共饮。
彼公荣者无预焉。 
二人交觞酬酢，公荣遂不得一杯，而言语谈戏，三人无异。
或有问之者，阮曰： 胜公荣者，不得不与饮酒；不如公荣者，不可不与饮酒；唯公荣可不与饮酒。 
此事见戎传，而《世说》为详。
又一事云，公荣与人饮酒，杂秽非类，人或讥之，答曰： 胜公荣者，不可不与饮；不如公荣者，亦不可不与饮；是公荣待客如是，费酒多矣，顾不蒙一杯于人乎？
东坡诗云： 未许低头拜东野，徒言共饮胜公荣。 
盖用前事也。
