江山登临之美，泉石赏玩之胜，世间佳境也，观者必曰如画。故有 江山如画 ， 天开图画即江山 ， 身在画图中 之语。
至于丹青之妙，好事君子嗟叹之不足者，则又以逼真目之。
如老杜 人间又见真乘黄 ， 时危安得真致此 ， 悄然坐我天姥下 ， 斯须九重真龙出 ， 凭轩忽若无丹青 ， 高堂见生鹘 ， 直讶杉松冷 ， 兼疑菱荇香 之句是也。
以真为假，以假为真，均之为妄境耳。
人生万事如是，何特此耶？
