国朝会要，自元丰三百卷之后，至崇宁、政和间，复置局修纂。
宣和初，王黼秉政，罢修书五十八所。
时会要已进一百十卷，余四百卷亦成，但局中欲节次觊赏，故未及上。
既有是命，局官以谓若朝廷许立限了毕，不过三两月可以投进。
两黼务悉娇蔡京所为，故一切罢之，官吏既散，文书皆为弃物矣。
建炎三年，外舅张渊道为太常博士，时礼寺典籍散佚亡几，而京师未陷，公为宰相言： 宜遣官往访故府，取见存图籍，悉辇而来，以备掌故。 
此若缓而甚急者也。
宰相不能用，其后逆豫窃据，鞠为煨烬。
吁，可惜哉！
