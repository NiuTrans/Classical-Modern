齐庄公之难，晏子不死不亡，而曰： 君为社稷死则死之，为社稷亡则亡之；若为己死而为己亡，非其私昵，谁敢任之？ 
及崔杼、庆封盟国人曰： 所不与崔、庆者 晏子叹曰： 婴所不唯忠于君，利社稷者是与，有如上帝！ 
晏子此意正与豫子所言众人遇我之义同，特不以身殉庄公耳。
至于毅然据正以社稷为辞，非豫子可比也。
扬雄仕汉，亲蹈王莽之变，退托其身于列大夫中，不与高位者同其死，抱道没齿，与晏子同科。
世儒或以《剧秦美新》贬之；是不然，此雄不得已而作也。
夫诵述新莽之德，止能美于暴秦，其深意固可知矣。
序所言配五帝冠三王，开辟以来未之闻，直以戏莽尔。
使雄善为谀佞，撰符命，称功德，以邀爵位，当与国师公司列，岂固究如是哉？
