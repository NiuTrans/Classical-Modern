人物以义为保者，其别最多。
仗正道日义，义师、义战是也。
众所尊戴者曰义，义帝是也。
与众共之曰义，义仓、义社、义田、义学、义役、义井之类是也。
至行过人曰义，义士、义侠、义姑、义夫、义妇之类是也。
自外入而非正者曰义，义父、义儿、义兄弟、义服之类是也。
衣裳器物亦然。在首曰义髻，在衣曰义襕、义领，合中小合子曰义子之类是也。
合众物为之，则有义浆、义墨、义酒。
禽畜之贤，则有义犬、义鸟、义鹰、义鹘。
