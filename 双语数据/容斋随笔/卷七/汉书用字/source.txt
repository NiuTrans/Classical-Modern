太史公《陈涉世家》： 今亡亦死，举大计亦死，等死，死国可乎？ 
又曰： 戍死者固什六七，且壮士不死即已，死即举大名耳！ 
叠用七死字，《汉书》因之。
《汉书•沟洫志》载贾让《治河策》云： 河从河内北至黎阳为石堤，激使东抵东郡，平刚；又为石堤，使西北抵黎阳、观下；又为石堤，使东北抵东郡津北；又为石堤，使西北抵魏郡昭阳：又为石堤，激使东北。百余里间，河再西三东。 
凡五用石堤字，而不为冗复，非后人笔黑畦径所能到也。
