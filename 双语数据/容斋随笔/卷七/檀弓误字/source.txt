《檀弓》载吴侵陈事曰： 陈太宰嚭使于师，夫差谓行人仪曰： 是夫也多言，盍尝问焉，师必有名，人之称斯师也者，则谓之何？ 
太宰嚭曰： 其不谓之杀厉之师与！  
按嚭乃吴夫差之宰，陈遣使者正用行人，则仪乃陈臣也。
记礼者简策差互，故更错其名，当云 陈行人仪使于师，夫差使太宰嚭问之 ，乃善。忠宣公作《春秋诗》引斯事，亦尝辩正云。
