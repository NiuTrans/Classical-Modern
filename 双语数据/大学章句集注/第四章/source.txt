《诗》云： 邦畿千里，维民所止。 《诗》云： 缗蛮黄鸟，止于丘隅。 
子曰： 于止，知其所止，可以人而不如鸟乎？ 
《诗》云： 穆穆文王，於缉熙敬止！ 
为人君，止于仁；为人臣，止于敬；为人子，止于孝；为人父，止于慈；与国人交，止于信。
《诗》云： 瞻彼淇澳，菉竹猗猗。
有匪君子，如切如磋，如琢如磨。
瑟兮僴兮，赫兮喧兮。
有匪君子，终不可谖兮！ 
 如切如磋 者，道学也。 如琢如磨 者，自修也。 瑟兮僴兮 者，恂栗也。 赫兮喧兮 者，威仪也。 有匪君子，终不可谖兮 者，道盛德至善，民之不能忘也。
《诗》云： 於戏，前王不忘！ 
君子贤其贤而亲其亲，小人乐其乐而利其利，此以没世不忘也。
