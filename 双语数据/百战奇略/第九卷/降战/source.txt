凡战，若敌人来降，必要察其真伪。
远明斥候，日夜设备，不可怠忽。严令偏裨，整兵以待之，则胜，不然则败。
法曰： 受降如受敌。 
后汉建安二年，曹操讨张绣于宛，降之。
既而悔恨复叛，袭击曹操军，杀曹操长子昂？操中流矢，师还舞阴。
绣将骑来，操击破之。
绣奔穰，与刘表合。
操谓诸将曰： 吾降绣，失在不便取质，以致如此。
诸将观之，自今以后，不复败矣。 
