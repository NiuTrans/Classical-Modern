滕文公为世子，将之楚，过宋而见孟子。
孟子道性善，言必称尧舜。
世子自楚反，复见孟子。
孟子曰： 世子疑吾言乎？
夫道一而已矣。
成覸谓齐景公曰： 彼丈夫也，我丈夫也，吾何畏彼哉？ 
予何人也？有为者亦若是。 
公明仪曰： 文王我师也，周公岂欺我哉？ 
今滕，绝长补短，将五十里也，犹可以为善国。
书曰： 若药不瞑眩，厥疾不瘳。  
