孟子曰： 无或乎王之不智也，虽有天下易生之物也，一日暴之，十日寒之。未有能生者也。
吾见亦罕矣，吾退而寒之者至矣。吾如有萌焉何哉！
今夫弈之为数，小数也；不专心致志，则不得也。
弈秋，通国之善弈者也。使弈秋诲二人弈，其一人专心致志，惟弈秋之为听。
一人虽听之，一心以为有鸿鹄将至，思援弓缴而射之，虽与之俱学，弗若之矣。
为是其智弗若与？
曰：非然也。 
