梁惠王曰： 寡人愿安承教。 
孟子对曰： 杀人以梃与刃，有以异乎？ 
曰： 无以异也。  以刃与政，有以异乎？ 
曰： 庖有肥肉，厩有肥马，民有饥色，野有饿莩，此率兽而食人也。
兽相食，且人恶之；为民父母，行政，不免于率兽而食人，恶在其为民父母也！
仲尼曰： 始作俑者，其无后乎！ 
为其象人而用之也。
如之何其使斯民饥而死也？ 
